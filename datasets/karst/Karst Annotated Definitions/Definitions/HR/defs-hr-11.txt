epifreatik: Zona u sustavu špilja iznad freatske zone u kojoj djeluje morfološki i hidrološki utjecaj obilnih poplava koje sustav ne može odjednom apsorbirati.
eksfolijacijska špilja: Špilja formirana djelomičnim razaranjem pločaste stijene nastale eksfolijacijom, koja ima ravnu zadnju stijenku s produženom eksfolijacijskom pukotinom u svodu špilje.
egzokrš: Svi oblici nađeni na površini krškog terena, raspona veličine od sitnih škrapa do prostranih polja. Reljef oblikovan korozijom površinskog dijela karbonatnih stijena. 
eksurgencija: Izbijanje vodotoka iz špilje, i to vode koja se procijeđivanjem kroz pokrovni vapnenac nakupila u špilji.
ekshumirani krš: Krški oblici ponovno izložni eroziji odnošenjem pokrovnih slojeva.
lažno dno: Kod špilja, više ili manje horizontalni sloj od kalcijeva karbonata ili nekog drugog minerala ispod kojeg postoji otvoreni prostor. Ostatak ploče istaložene na sedimentima koji su kasnije erozijom odneseni.
rasjedna špilja: Špilja formirana duž rasjeda ili rasjedne zone bilo zbog samog kretanja na rasjedu ili olakšanog otapanja duž rasjedne plohe.
fengkong: Kineski izraz za hrpu krških tornjeva koji se izdižu iz zajedničke baze, a odvojeni su velikim udubljenjim.
fenglin: Kineski izraz za krški toranj koji se izdiže iznad aluvijalne ravni. 
ispuna: Dendritični materijal koji djelomično ili u cijelosti ispunjava špilju.
pukotinska špilja: Uski vertikalni kanal, često ali ne i nužno razvijen duž pukotine. Obično kao posljedica otapanja, katkada zbog naprezanja.
pukotinski kanal: Visoki, linearni kanal u špilji formiran od jedne ili više pukotina.
bočno-rubna špilja: Špilja razvijena nekanaliziranim tokom, unutar karbonatnog otoka ili obalne linije, na rubu izlijevanja leće slatke vode (Mylroie, i Carew, 1990). 
zaležnica: Kanal u špilji, često veće dužine i dovoljne širine ali koji je tako nizak da se njime može kretati samo u ležećem položaju.
sigovina: Opći izraz za bilo koje naslage kalcijeva karbonata ili drugih minerala istaloženih iz tekuće vode na zidove ili na dno špilje.