Sabrana djela Josipa Roglića Krš i njegovo značenje    
Nakladnici
Geografsko društvo - Split
Hrvatsko geografsko društvo - Zadar i
PMF, Zagreb - Geografski odsjek
Za nakladnike
Zoran Curić
Damir Magaš
Mario Mimica
Glavni urednik Mate Matas
Uredništvo
Andrija Bognar
Velimir Borković
Josip Faričić
Grafički urednik Krešimir  Krnic
Oblikovanje korica i ovitka Krešimir Krnic
Priprema i tisak Ibis grafika d.o.o. Zagreb • 
ibis-grafika@inet.hr
CIP - Katalogizacija u publikaciji Sveučilišna knjižnica u Splitu
UDK        551.435.8
ROGLIĆ, Josip
Krš i njegovo značenje/Josip Roglić ; [glavni urednik Mate Matas].
* Split: Geografsko društvo ; Zadar: Hrvatsko geografsko društvo ; Zagreb: Prirodoslovno-matematički fakultet, Geografski odsjek, 2004.
* VII, 366 str. : ilustr. ; 24 cm. - (Sabrana djela Josipa Roglića ; knj. 1) Prilog hrvatskoj krškoj terminologiji, str. 271-366. - Bibliografija: str. 344-366 i uz tekst.
ISBN 953-98996-1-3 (cjelina) (Split) ISBN 953-98996-2-1 (sv. 1) ISBN 953-97803-1-4 (Zadar) ISBN 953-6076-03-9 (Zagreb)
ISBN 953-98996-2-1 (sv. 1) ISBN 953-97803-1-4 (Zadar) ISBN 953-6076-03-9 (Zagreb)


________________


Josip Roglić
KRŠ I NJEGOVO ZNAČENJE
sabrana djela
Geografsko društvo - Split
Hrvatsko geografsko društvo - Zadar
PMF, Zagreb - Geografski odsjek
Split - Zadar - Zagreb, 2004.

________________
PROSLOV UREDNIŠTVA


O kamenu sudbino moja,
bogatstvo moje siromašno,
siromaštvo moje bogato"
fra Ante Šilović .


        Akademik Josip Roglić najvjerojatnije nije imao priliku pročitati navedene stihove, međutim, može se pretpostaviti da bi mu se dopali. Razlog? Josip Roglić rođen je u Župi Biokovskoj koja, kao i ostalo Zabiokovlje, obiluje kamenim bogatstvom siromašnim ili siromaštvom bogatim. Osim toga, ili upravo zbog toga, Josip Roglić je svoje izuzetne znanstvene sposobnosti usmjerio prema proučavanju krških prostora i fenomena. I u tome je na neki način započeo upravo s proučavanjem svog rodnog Zabiokovlja i Imotske krajine čija je geomorfološka obilježja odabrao za svoju doktorsku tezu. Nakon toga je nastavio s proučavanjem šireg jadranskog i dinarskog krša, te  krša kao svjetskog fenomena.  
U proučavanju i objašnjavanju krških prostora i fenomena on je na najbolji mogući način primjenjivao  interdisciplinarni pristup jer je maksimalno uvažavao rezultate istraživanja srodnih znanosti (geologija, hidrologija, povijest, sociologija i sl.). 
Proučavajući polja u kršu i krške zaravni Roglić njihovu genezu objašnjava razlikama u petrografskoj građi podloge i klimamorfološkim procesima (vidjeti priloge; Unsko-koranska zaravan i Plitvička jezera - Geomorfološka promatranja, Zaravni na vapnencima,  i Polja zapadne Bosne i Hercegovine, koji predstavlja neku vrst sinteze radova objavljenih na njemačkom i francuskom jeziku;. Morphologie der Poljen von Kupres und Vukovsko, Berlin 1939. Les surfaces de corrosion  dans le karst dinarique., Washington 1953. Korrosive Ebenen  in Dinarische Karst, Bonn, 1954. Geomorphlogische Studie uber das Duvanjsko polje (Polje von Duvno) in Bosnien, Wien 1940. i dr.).
Roglić ističe kako se dinarski krš ističe debelom serijom čistih vapnenaca, a što omogućava i veliku dubinu cirkulacije vode odnosno širenje podzemnih pukotina  najrazličitijih dimenzija. Utvrdio je da su i dolomiti podložni intenzivnim korozijskim procesima i da se hidrografski ponašaju kao i vapnenci (vidjeti prilog; Krš u dolomitima između Konavoskog polja i morske obale). Roglić je istraživao i povezanost glacijalnih i krških procesa te uzročno posljedične relacije  između krškog procesa i riječne erozije (vidjeti prilog; Odnos riječne erozije i krškog procesa).
Međutim za razliku od kolega znanstvenika drugih struka Roglić kao geograf po vokaciji i znanstvenik  svjetskog ugleda, u proučavanju krša primjenjuje i specifičan geografski pristup. Taj pristup dolazi do izražaja u svim njegovim radovima o kršu i drugim geografskim fenomenima. U želji da ga što više približi svojim suradnicima i studentima o njemu je napisao i nekoliko prilogu među kojima posebno ističemo onaj pod nazivom "Geografski aspekt dinarskog krša" (vidjeti prilog).
Roglić je u svojim znanstvenim radovima, na predavanjima studentima i u svakoj drugoj prigodi isticao kako su svi geografski procesi kompleksni i kako se neprekidno mijenjaju u prostoru i vremenu te da u njihovu sagledavanju i objašnjavanju treba koristiti načela "kompleksne geografije". On naglašava "Oni koji hoće sve geografske probleme riješiti jednostavnim, nepromjenjivim općim shemama primjenjivim u svim vremenima i u svim geografskim prostorima, bolje je da se ne bave geografijom, jer takva metodologija nije primjerena suvremenoj geografiji. Terenski rad, opservacija, temelj su geografskog istraživanja, pa on mora biti baza za zaključivanje, a ne obratno,  da se na terenu pronalaze dokazi za kabinetske pretpostavke.
Naglasimo usput kako je akademik Roglić bio geograf "terenac" On je pješačeći zapažao, bilježio i mjerio od Alpa do Prokletija i od Jadranskog  primorja do Balkanskih planina. "Istraživao je, publicirao i govorio o svojim istraživanjima studentima, stručnjacima, ali i širem krugu slušatelja i čitatelja u svim značajnijim znanstvenim i kulturnim središtima  naše Zemlje kao i u velikom broju stranih zemalja od Europe do Amerike i Azije. To mu je pribavilo ime istaknutog svjetskog karstologa, a s time su u vezi i mnoga domaća i strana priznanja"
Zbog postignutih rezultata u istraživanju krških prostora i fenomena, ali i drugih geografskih tema, Josip Roglić je biran u brojne međunarodne  znanstvene ustanove i organizacije. Primljen je, naravno, i u JAZU u,  Razred prirodnih znanosti i to za izvanrednog člana 29. lipnja 1960. godine, a za redovnog 20. lipnja 1969. Bio je predsjednik akademijinog Znanstvenog savjeta za zaštitu prirode i Međuakademijskog odbora  za zaštitu prirode i čovjekova okoliša. Među značajne aktivnosti akademika Roglića prije i nakon primanja u JAZU treba ubrojiti i njegove znanstvene analize geografske uvjetovanosti prometne mreže u Hrvatskoj s posebnim osvrtom na krška područja Hravtske.
Znanstvenom pronicljivošću i upornošću unaprijedio je rad Razreda prirodnih znanosti te Savjeta i Odbora kojima je bio na čelu.  Posebno se isticao u organizaciji brojnih domaćih i međunarodnih znanstvenih skupova te u radu Komisije za proučavanje krša. Zahvaljujući dobroj organizaciji navedene Komisije i brojnim suradnicima koje je uključivao u njezin rad priređena je i tiskana relativno mala ali značenjem vrlo zapažena edicija "Prilog hrvatskoj krškoj terminologiji" (vidjeti prilog), a geografski pristup u proučavanju okoliša  postaje sve značajniji pa ga se često nazivalo i zagrebačkom školom proučavanja krša.
Parafrazirajući omiljenu Roglićevu tvrdnju kako svaki znanstveni radnik polazi od metoda i rezultata  koje su drugi stvarali i kako se svaka naredna generacija penje na ramenima prethodne može se reći kako su i njegova ramena poslužila za izdizanje pripadnika mlađe znanstvene generacije, koji su proširili spoznaje o kršu i krškim fenomenima. Kao znanstvenika širokih interesa i horizonata ta bi ga spoznaja sigurno razveselila, premda ne bi bio zadovoljan činjenicom da je nakon njegova odlaska sa  znanstvene i životne scene, u Akademijinim publikacijama i publikacijama njegove matične geografske znanosti sve manje znanstvenih radova o kršu priređenih u skladu s geografskim pristupom.   
Akademik Roglić je često isticao kako se u znanosti moraju prihvaćati rezultati novijih istraživanja i odbacivati nedokazana ili napuštena mišljenja. Upozoravao je međutim i na opasnost nekritičnog odbacivanja starijih istraživača i njihovih znanstvenih dostignuća govoreći "ne odbacivati ljude samo zato jer više nisu fizički prisutni". 
Ponovnim isčitavanjem Roglićevih radova o kršu, članovi uređivačkog odbora ove knjige, a koji s neskrivenim zadovoljstvom ističu kako su bili Roglićevi učenici, s ponosom su ustanovili kako su razmišljanja njihova učite lja o kršu i krškim fenomenima još uvijek izuzetno  aktualna i zanimljiva. S uvjerenjem kako bi pregledani radovi  mogli biti od koristi svim nastavnicima geografije u Hrvatskoj i drugim zemljama, ali i drugim znanstvenicima, stručnjacima i običnim ljudima koje zbog bilo kojih razloga zanima geografsko sagledavanje krških područja i fenomena, sa zadovoljstvom se preporučuje organizatoru obilježavanja 100. godišnjice rođenja akademika Roglića tiskanje knjige njegovih sabranih dijela. 


                                                                                                                Uređivački odbor
________________
NAPOMENE GLAVNOG  UREDNIKA


U pripremanju i oblikovanju knjige sabranih dijela Akademika Josipa Roglića "O kršu i krškoj problematici" primjenjivana su uobičajena pravila pripreme ponovljenih izdanja ili sabranih djela. Uredništvo se odlučilo na maksimalnu autentičnost tekstova, znanstvenih analiza i zaključaka te stila i jezika kojim se autor služio (akademik Roglić je i u tom segmentu imao istančan smisao i to podjednako u govornom i pisanom načinu izražavanja). Samo u manje broju slučajeva u zagradama su naznačeni noviji pokazatelji koji potvrđuju tvrdnje ili razmišljanja autora – npr., u prilogu o kojem Roglić govori o dubini jama u zagradama je dodano kako su se speleolozi u Lukinoj jami na Velebitu pred desetak godina spustili do 1392.m dubine i sl.. 
S obzirom na promjene tipografske tehnologije i općenito na napredak tipografskih mogućnosti u odnosu na one koje su postojale  kada su se tiskali izvorni prilozi, u oblikovanju knjige sabranih Roglićevih djela napravljene su odgovarajuće promjene.. To se prvenstveno odnosi na način isticanja pojedinih dijelova teksta. Naime, u izvornim Roglićevim prilozima  s p a c i o n i r a nj e je bio uobičajen način  isticanja pojedinih pojmova, a poglavito imena. U knjizi sabranih djela umjesto spacie koristi se kurzivno pismo za isticanje važnijih termina/pojmova, te mali verzal  isticanje imena ljudi. Poludebelim pismom zamijenjen je kurziv kojim su u izvornim radovima često pisane ključne teze i definicije. Napravljene su promjene i u načinu pisanja naslova djela. Umjesto pisanja u navodnicima oni su u knjizi sabranih djela pisani kurzivom. Navodnici i ravno pismo zadržani su za pisanje pojmova  i naziva neuobičajenih za struku ili sa specifičnim značenjem (npr. tzv. "bogatiji krajevi") odnosno u slučajevima kada se autor od njenog značenja djelomice ograđuje (npr. Proučavanjem krša bavili su se u prošlosti "specijalisti" …) i u nekim drugim slučajevima. Nadamo se da će navedene promjene doprinijeti tipografskoj ujednačenosti članaka. 
Napravljene su promjene i u načinu pisanja bibliografskih jedinica. Cjelokupna bibliografija je stavljena na kraj knjige i to po abecednom redu prezimena autora, odnosno naziva publikacije. Bibliografske jedinice istog autora svrstane su kronološkim redom uz napomenu da se ime autora nalazi samo uz prvu bibliografsku jedinicu dok je  kod svih sljedećih umjesto imena autora upisana samo duža crta. U bilješkama  uz tekst navodi se samo ime autora i godina izdanja. U slučajevima više radova jednog autora objavljenih  u istoj godini dodaju se oznake "a", "b" itd. 
Uvjereni smo da će navedene promjene osuvremeniti izgled knjige  i njenu upotrebljivost i da će navedene napomene biti od koristi čitateljima. 
Naglasimo kako je akademik Roglić u svojim tekstovima često koristio i neke tradicionalne izraze karakteristične za krško područje Možda će neki od njih biti neobičan za generacije mlađih čitatelja. Međutim nismo ih mijenjali jer su oni u skladu sa standardom i normama hrvatskog jezika, a osim toga dobro ih je ponavljati kako ne bi pale u zaborav. 
U pripremanju tekstova pojavila se i dileme po kojem načelu napraviti redoslijed priloga. Kronološkom ili sadržajnom? Kronološko načelo nesumnjivo ima brojne prednosti među kojima posebno dolazi do izražaja mogućnost sagledavanja promjena u razmišljanju autora priloga, a koje mogu biti odraz njegovih osobnih dodatnih znanstvenih analiza, ali i rezultata istraživanja drugih znanstvenika kod nas i u svijetu. Ipak, prednost je dana sadržajnom načelu.
Znajući za oskudnost znanstvene i udžbeničke literature o kršu i krškim problemima i geografskom aspektu sagledavanja krša procijenjeno da bi sabrana djela akademika Roglića mogla barem djelomično popuniti spomenutu prazninu. Zbog toga su radovi u kojima se obrađuje opća problematika krša stavljeni na početak knjige sabranih dijela. Nakon njih slijede prilozi u kojima je obrađena problematika pojedinih fenomena (polja u kršu, zaravni i sl.),  zatim oni koji se odnose na gospodarsku valorizaciju krških prostora kod nas i u svijetu. 
Naravno, da takav pristup i redoslijed ima mana. Svoje priloge akademik Roglić je pripremao i prilagođavao različitim znanstvenim skupovima i publikacijama, a ne kao segmente neke jedinstvene knjige o kršu i krškim fenomenima, pa se u njima neki dijelovi ponavljaju ili naprosto kažu na neki drugi način.   
  Posebnu skupinu čine radovi u kojima akademik Roglić ističe ili osporava razmišljanja Jovana Cvijića o problemima krša. Nema sumnje da je Roglić uvažavao Cvijića  jer on u svakoj prigodi ističe i hvali Cvijićevu pionirsku ulogu u proučavanju krških fenomena. Međutim jednako tako znanstveno  dosljedno i ljudski pošteno upozorava i na njegove pogreške. I u većini svojih drugih radova Roglić često citira Cvijića bez obzira da li prihvaća ili osporava njegova razmišljanja. Slobodno se može reći kako su Cvijićevi radovi bili svojevrsni poligon na kojima je akademik Roglić brusio svoje spoznaje o kršu i krškim fenomenima i u mnogim elementima  nadmašio samog Cvijića..   
 
Na kraju je stavljeno nekoliko manjih priloga među kojima se nalazi i onaj pod naslovom " Dve pećine u okolini Imotskog polja" koji je objavljen u Beogradu 1938. i to, što je i iz naslova vidljivo, ekavicom. Teško je i pretpostaviti da ga je ikavac Josip Roglić pisao ekavicom. Ekaviziranje je napravio netko drugi. Prenesen je u izvornom obliku  kao dokument o nekim  drugim vremenima i prilikama.  
Spomenimo na kraju da su izostavljene neke fotografije jer s obzirom na starost i lošiju kvalitetu otiska nisu prikladne za reprodukciju, a neke su zamijenjeni novijim kvalitetnijim pri čemu se strogo vodilo računa da tematski i prostorno budu što bliže Roglićevim originalima. 






________________
GEOGRAFSKI ASPEKT DINARSKOG KRŠA*
UVOD
Krš za nas nije samo opći geografski pojam i znanstveni problem, već, osobito u novim uvjetima, vjerojatno i najvažniji dio nacionalnog teri torija te traži odgovarajući interes i poznavanje. Novim razvitkom krški kraj izbija u središte nacionalnih interesa, pa je i rješavanje njegovih problema osnovna potreba cjelokupne zajednice. Ovaj simpozij sastaje se da pridonese sagledavanju i rješavanju najspecifičnijeg krškog proble ma.
Proučavanjem krša bavili su se u prošlosti “specijalisti” ili su tome rado prilazili amateri. Očito da formalistički upotrebljavamo termin “specijalist”, jer to nije bio rezultat grananja i vršnog izdvajanja iz bo gatih baznih istraživanja. Istraživači su bili “specijalisti” jer su bili osa mljeni, govorili su o pitanjima koja su drugi malo razumjeli, a oni sami nedovoljno poznavali. U nedostatku realnih podataka i solidnih opaža nja konstruirane su opće hipoteze i teorije, kojima su činjenice silom prilagođavane. Opće, jednostavne i prividno logične teorije naišle su na odgovarajući prijem kod neupućenih, te se dva smjera “specijalistički” i “amaterski” organski povezuju, što otežava probijanje realističkih sa znanja. Još se nismo oslobodili tih teorija, jer su činjenice nedo voljno poznate, a saznanja onemogućuju da se na osno  vi  njih složi zaokruženo i provjereno znanje. Za naše je prilike žalo sno što se činje nice sporo ili nikako obznanjuju – te nas bitno zadržava i objektivno je štetno.
Krš je prostorni, geografski pojam, te je razumljivo da ga geografi ne mogu mimoići i oni su najviše pridonijeli njegovu poznavanju, ali neo sporno i lošem predočivanju. Pri tome su imale ulogu ne samo spome  nute objektivne poteškoće već i osobne sposobnosti ili, banal no shva će no, interesi tzv. škola.
Uz prostorni aspekt, za krš je veoma bitan složen i specifično povezan inventar. Osjetljivost krškog kompleksa odrazila se u velikim društve nim utjecajima. Sagledavanje i rješavanje krških problema traži, dakle, suradnju različitih struka i stručnjaka i to ne samo povremano, već kon stantno. Pri obnovi rada naše Akademije, u čijem se okviru ovaj simpo zij održava, bilo je istaknuto osnivanje posebnog instituta za krš – na žalost, to još nije ostvareno. Prigodom proslave stogodišnjice treba tu potrebu ponovno podvući, jer to traže, ne samo znanstveni interesi već praktični život i međunarodne znanstvene obaveze. Potreba takvog rada naročito dolazi do izražaja ovdje u krškom primorju, koje ubrzano izbi ja u prvi plan nacionalnog života i zalog je naše bolje budućnosti. Nije beznačajna činjenica da specijalizirane znanstvene ustanove za istraživanje krša postoje i u sredinama za koje je krš manjeg relativnog i apsolutnog značenja. Naprotiv, sistematska istraživanja nedostaju u klasičnom, Di narskom kršu.
Zadaća je slijedećih izlaganja da istaknu specifičnost i značenje našeg krškog kompleksa i tako pridonesu realnijem sagledavanju posebnog problema koji je objekt ovog simpozija.
***
Pojas Dinarskoga krša pruža se od južnih vapnenačkih Alpa do Pro kletija (sl. 1) i to neposredno uz obalu Jadranskog mora – otuda speci fična priroda primorja. Krške osobine su značajnije od visine Dinarskog gorja (sl. 2), kako u izgledu kraja tako i u životu ljudi. U razdoblju zaostalosti i izoliranosti ova činjenica nije toliko dolazila do izražaja, ali u novom vremenu sve povezanijeg života s time se sukobljava naš svakidašnji život, a od pravilnog rješenja ovisi i budućnost.
Na krš otpada približno 30% nacionalnog teritorija, a u SR Hrvatskoj je taj udio veći od 45%. Dinarski krš čini glavninu krškog prostora u Jugoslaviji. Položaj Dinarskog krša između obalskog pojasa i prostranijeg dijela države važniji je od relativnog udjela i apsolut nog prostran stva. Ubrzanim razvit kom globalnog života i okup lja njem njegovih ža rišta na obalama, krš se više ne može izdva ja ti, on izbija u središte interesa i treba mu posvetiti odgova r ajuću pažnju. Vidjet ćemo da to traže specifične osobine i društveno značenje Dinarskog krša.
Osobine krša. Za krš su bitni: poseban način cirkuliranja voda i raz voj odgovarajućih oblika reljefa; vode poniru i razvijaju se međusobno izolirane forme. Krški proces je vezan za otopive stijene, u našem slučaju to je prvenstveno vapnenac. Poniranjem voda i ota panjem vapnenaca pukotine se produbljuju i šire, rane ne zacje ljuju kao u drugim stijenama; protjecanjem vode razvija se složen sistem podzem nih šupljina, sve do dubina dokle dopiru vodoprohodne pukotine, a to je vjerojatno do donje granice vapnenaca.
Za Dinarski krš su naročito značajni izuzetno čisti kredni i paleogeni vapnenci. Pojas ovih čistih vapnenaca proteže se priobalskim dije lom od Snežnika i Velebita, preko Dinare, Mosora, Biokova, Čvrsnice, Prenja, Orjena, Lovćena do Komova. Vapnenci su staloženi u prostranoj mladomezozojskoj i strotercijarnoj sinklinali, njihove poremećene na slage imaju debljinu i preko 3000 m; prema tome se može ocijeniti du bina cirkuliranja voda i razvoj krških oblika. Ovaj “visoki” ili bolje duboki krš naročito je značajan za izgled i probleme kraja. S obzi rom na izgled i društveno značenje nazivamo ovu zonu “krški be dem”. Krški bedem je ograničio jadransko primorje, što ima mnogo struke geografske posljedice.
U pejzažnom izgledu i društvenom značenju naročito su važne priobalske zone paleogenog fliša i neogenih, pretežno jezerskih naslaga  u unutrašnjosti. Ove nepropusne stijene imaju relativno malu dubinu i umetnute su u vapnenačku masu – otuda njihovo manje i lokalno zna čenje u cirkuliranju voda i razvoju krških oblika. Međutim, te se stijene sastavom i hidrološkim osobinama bitno razlikuju od okolnih vapnena ca. Diferenciranim procesima spiranja i riječnog transporta sniženi su prostori sastavljeni od nepropusnih stijena te se reljefno izdvajaju od krške okolice.
Za opći izgled Dinarskog krša i njegovo društveno značenje naročito su važni prostrani dijelovi sastavljeni od donjomezozojskih dolomita i nečistijih vapnenaca, a okupljeni su na unutrašnjoj kopnenoj strani gor ja, osobito u jugoistočnom dijelu. Kombiniranim proce sima spiranja i poniranja izmodelirani su na tim stijenama visoki ravnjaci osobito važni za izgled kraja i njegovo društveno značenje. Kako se u evoluciji oblika kombiniraju procesi spiranja i otapanja, mi ovaj reljef nazivamo “fluviokrškim”.
Za vodni režim i reljefnu evoluciju naročito su značajna izbijanja ne propusne paleozojske osnove, što je uvjetovalo zadržavanje podzemnih voda i nastajanje tekućica – to su pravi “hidrografski čvorovi”. Takav hidrografski čvor u Gorskom kotaru hrani Kupu i druge manje tekućice; sličan nalazimo u izvorišnom prostoru Une i Butišnice; mnogo je prostraniji oko gornjeg Vrbasa, Bosne i Neretve, a onaj u izvorišnom di jelu Tare, Pive i Morače ima dominantno značenje – tamo je mezozojski vapnenački pokrov razbijen u impozantne blokove, npr. Komovi.
Ova dispozicija različitih petrografskih masa i njihovi odnosi bitni su za opće osobine krša, a naročito za cirkuliranje i ekonomiju vode. Dinarski krški bedem prima goleme količine padalina: na padinama Orjena preko 5000 mm, na Biokovu, Velebitu, Snežniku i dr, preko 3000 mm itd. U jednom danu padne i preko 500 mm, a ipak niz krševite padine ne žubore potoci, a izvori u podnožju izuzetna su pojava – vode brzo štuknu u dubinu te protječu duboko kroz pod zemlje. Moćni krški bedem prima goleme količine padalina, guta ih i skriva u svom pod ze mlju, kamo nestaju i brojne pritoke – kolika razlika prema drugim tere nima. Kako doći i ekonomizirati s tim nestalim vodama – specifičan je i težak problem krša. Razumljivo je da baš zbog ove pojave krš povlači interes i razvija maštu.
Vode koje se ocjeđuju iz kompleksa nepropusnih stijena ili u većim količinama izbiju na kontaktu s vapnencima hrane tekućice, a ove se dubokim kanjonima probijaju kroz okolne vapnence ili poniru u pod zemlje krškog bedema. Razlike stijena i s tim povezano cirkuliranje vo da odražavaju se u složenom i impozantnom reljefu, koji privlači pažnju sviju, a mnoge zbunjuje. Smjenjuju se otvorene zavale i teško prohodne sutjeske ili vrletni kanjoni. Posebno su enigmatične zavale iz kojih vo de podzemno otiču i odnose sprani materijal – kamo dospijevaju te vo de i gdje se taloži materijal, zašto se pukotine ne ispunjavaju. Dinarski krš je pozornica složenih i specifičnih procesa, a tome odgovaraju i nji hovi rezultati – pred nama je prirodni park posebnog, bogatog i još ne dovoljno poznatog inventara.
Vrijeme ne dozvoljava da se zadržavamo na detaljima krškog površja. Vode otapanjem nagrizaju vapnenačku površinu pri čemu nastaju raznoliki škrapari. Poniranjem duž pukotina, razvijaju se škripovi i duboke jame. Tlo i vegetacija zadržavaju vode i utječu na otapanje, tako se šire ponikve. Razlike u sastavu i građi vapnenaca te urušavanje krovina nad podzemnim šupljinama, uvjetuju nove raznolikosti i odražavaju se u kaotičnom izgledu površja.
Krš se, dakle, izdvaja specifičnim reljefom, a taj je uvjetovan odgova  rajućom cirkula cijom voda. Paradoksalna je osobina Dinarskog krša da kraj izuzetno bogat padalinama kobno trpi od bez vodice. Izraziti sezon ski raspored padalina dalja je specifičnost i poteškoća; dok u kišovito doba ponori i kanjoni ne mogu primiti veliki pritjecaj te dolazi do po plava, u sušnom ljetu presahnu i bogata vrela – krš je slab eko nom voda.
Krški bedem je poremetio površinsko razvođenje i uvjetovao duboko cirkuliranje voda; onemogućeno je formiranje većih tekućica prema Ja dranskom moru, te dunavski, odnosno crnomorski pritoci nastaju u blizini jadranske obale. Krško cirkuliranje voda je dakle, naročito značaj no i štetno za jadransko primorje što stvara posebne probleme ne samo za ovaj kraj već i za zajednicu kao cjelinu – bitno utječe na suvremeno valoriziranje obalskog pojasa.
Krš je biološki škrta i labilna sredina. Otopina otječe i teško dolazi do formiranja rahlog tla; izmjena u sastavu odrazuje se u izgledu kraja, odnosno prisustvu tla i rastu bilja. Na prijelaznom fluvio krškom pejzažu imamo više, a na nepropusnim stijenama normalan pokrov tla.
Na čistim vapnencima tj. izrazitom kršu teško se i nepovezano hvata vegetacijski pokrov, koji je osjetljiv na izmjenu prirodnih uvjeta  i društvene utjecaje. Klimatske prilike utječu na vegetacijski pokrov, a bi otski procesi bitno modificiraju otapanje vapnenaca, odnosno evoluciju krša. U oblicima krša očituju se, dakle, klimatske prilike, a naročito je značajno i ostavilo je važne tragove pleistocen  sko zahlađenje. Polja su vezana za nepropusne stijene, a naplavne ravnice su nasljeđe iz pleisto cena. Prostrane i reljefno izolirane vapnen ačke zaravni – naročito zna čajne u izgledu i životu Dinarskog krša – starije su i ukazuju na inten zivna rubna otapanja kakva se danas vrše u toplim i vlažnim klimama. Postpleistocensko otopljavanje odrazilo se u biokemijskim procesima, čiji su rezultat slikoviti slapovi preko sedrenih barijera.
Dinarski krški kompleks je, dakle, specifičan i značajan dio nacional nog prostora. Njegov inventar je raznolik, što je uvjetovano razlikama osnove i izmjenom prilika u vremenskom razvoju. Naročito je značajan utjecaj krša na društveni razvoj. Krška sredina je prirodno škrta i osjet ljiva prema društvenim promjenama, što se odražava u današnjem izgle du kraja. S tog nas aspekta krš naročito zanima.
Društveno značenje. Dinarski krš je prirodno negostoljubiv kraj, koji je svojim slikovitim izgledom mamio, a siromaštvom iscrpljivao. U ovom kraju ljudi žive od iskonske prošlosti, a u malom su broju i za kratko vrijeme uspjevali da ostvare snošljive uvjete života. U škrtoj i osjetljivoj sredini lako je dolazilo do katastrofalnih stradanja, što je uvjetovalo po novne sizifovske napore. Poznavanje biti ovih zbivanja neophodno je nužno, jer je krš koljevka naše duge i teške prošlosti, a po svemu izgle da – i zalog bolje budućnosti.
Specifičan i kaotičan reljef otežavao je kretanja, međusobna pomaganja i udruživanja. Ljetne suše i varljive zime iscrpljivale su vegetaciju, životinje i ljude. Težak i nesiguran život odrazio se u mentalitetu ljudi koji legendama premošćuju tešku stvarnost, a melankolični epos podr žavao je vjeru i jačao otpornost – tako se stvarala naša specifična kul turna baština, koja je nerazumljiva bez poznavanja krške osnove.
1. O milenijskom životarenju stočara u škrtoj i oporoj krškoj sredini znamo relativno malo – to je polje gdje mašta igra znatnu ulogu. Viso ki, pretežno dolomitski ravnjaci bili su pogodni za ljetne ispaše; to su bili u dugom razdoblju stočarskog gospodarenja najvredniji dije lovi Dinarskog krša. Otuda i žarišno povijesno značenje ovih krajeva. Životno značenje visokih pašnjaka ogleda se u legendarnoj ulozi prodo ra ljetne hladnoće, kojim tradicija objašnjava “grčko”, odnosno vlaško raseljavanje i stradavanje specifične stočarske kul ture.
Zimovanje u varljivim sredinama priobalnog krša ili dolinama zale đa bilo je nesigurno. Kako prezimiti – bila je stalna briga dugog stočarskog razdoblja. Gladovanje je bilo sastavni dio života; kretanja iz među planina i zimovališta iscrpljivala su ljude i životinje – nizovi ne kropola stećaka označavaju arterije života i smrti. Bila je moguća naj rudimentarnija organizacija života. Satrapija zadružnog uređenja osiguravala je suradnju i opstanak, bez obzira na žrtve pojedinaca. Ple mensko udruživanje bezobzirno je branilo vlastite interese; međusobni obračuni bili su tragični, a osveta je smatrana svetom obavezom. U ovako kritičnim društvenim odnosima, prirodne nepogode i međusobni sukobi nosili su tragične žrtve, o kojima govore legenda i epos. Oštre zime i nestabilna ljeta prisiljavala su na raseljavanja koja, kao “vlaški” migracijski valovi, dopiru do najnovijih vremena, a zna čajna su za razumijevanje današnjih etničkih odnosa.
Naporan život je iscrpljivao ilirske stočare, koji su ostavili uspomenu u impozantnim gomilama po vrhovima bregova i na vrletima. “Gradine” su bile zborišta i uporišta – elemenat po kome možemo dočarati organi zaciju i odnose u tom stočarskom društvu. Unutrašnja razbijenost i po vremena stradanja vjerojatno su olakšali uspjeh rimske invazije i domi nacije, te kasniju slavensku asimilaciju. Posebnost kraja i društvenog mentaliteta došla je do izražaja u bogumilskoj herezi i prihvaćanju isla ma. Veličanstvene nekropole stećaka na visokim pašnjacima duž sto čarskih putova i u vrednijim zimovnicima najviši su domet stvaralaštva i elemenat prema kojemu možemo dokučiti tadašnje društvene odnose.
Mentalitet stanovništva krškog bastiona imao je uvijek svoju poseb nost, što je u skladu s prirodnom osnovom. Koncepcije su se plele iz među bajnih carstava gorskih vila i stravičnog vukodlačkog podzemlja, a to je bilo hranjeno stradanjima u vremenu i prostoru.
Dinarski krški bastion odbijao je strane zavojevače ili je njihova vlast bila efemerna i utopila se u krškom geografskom kompleksu. Glavna rimska uporišta u rubnim su dijelovima. Bizant nije mogao ustaliti svoju kontrolu i ustuknuo je. Turska konjica je lako prošla preko prohodnih ravnjaka, ali se zaplela u bespuću dubokog krša. Islam je dobio prista še, ali je zajedno s turskom vlašću primio endemične osobine. Veneci janski kondotijeri su zazirali od krške pus toši i zastali su pred bedemom dubokog krša.
Dubrovnik je naše najznačajnije i najduže dostignuće povezano s krškom sredinom. Znao je naći zajednički rječnik i uskladiti interese s pozadinom, koja je u njegovu zaleđu bila najpogodnija za submedite ransko stočarenje. Stočari su obiljem tovarnih konja omogućili radija ciju dubrovačkog trgovačkog umijeća. Dubrovnik je valorizirao stočar sko “blago”; uvozio je u kršku pozadinu inozemna dobra i tekovine, a preko mora prodavao stočarske proizvode i druga dobra zaleđa. Od te umješne zarade sagrađen je prekrasan i skladan grad, najljepše ostvare nje naše nacionalne i krške prošlosti – pravi spomenik razbora i puto kaz da se u kršu može uspjeti samo razumnom suradnjom. Duž dubro vačkih veza i na njihovim čvorištima rasu ta je i glavnina spomenika du gog, napornog i specifičnog životarenja u krškoj sredini.
Glavnina naše nacionalne prošlosti odvijala se u teškim uvjetima krš kog stočarenja, a karakterizirana je izoliranošću i teškim životom. Ži votno značenje su imali pašnjaci visokih ravnjaka na kojima se živjelo bezbrižnije i ostajalo što duže. Da bi se dobilo što više životno važnog pašnjačkog prostora, tamo su i šume potisnute. U zimovalištima je bilo kritičnije i nestabilnije; tamo je i prirodna osnova manje izmjenjivana, što nam objašnjava održavanje znatnog prostranstva šuma sve do kraja 17. stoljeća. Šume su zaštićivale stoku od nevre mena, a lišće okljaštenog “grma” i brst granja bili su bitni elementi zimske ishrane. Odnosi su bili u skladu s prevagom ovčarstva i nedostatkom stalnog ognjišta.
Dugo je trajalo razdoblje stočarenja, čiji jaki odjeci dopi ru i u naše doba, a počeci se gube u tami daleke prethistorije. Žarišta života tog vremena bila su na svježim ispašama visokih rav  nj aka jugoistočnog i glavnog dijela Dinarskog gorja; tamo su bili najpovoljniji uvjeti za gajenje ovaca, glavnog elementa egzistencijal nog stočarenja. Najuspješnija etapa ovog dugog vremena bila je u prvim stoljećima drugog milenija. Iz nje su nam ostale veličanstvene nekro pole stećaka, svjedočanstvo relativne važnosti kraja.
Snalaženje u oskudnoj sredini, sezonskim promjenama i vremenskim nepogodama bilo je protkano sukobima radi obrane prava ili provođe nja samovolje. Ritmička i iscrpljujuća stočarska kretanja bila su praće na naporima i nosila su stradavanja. Život je iziskivao osob  ni napor i čvrstu organizaciju, a odražava se u mitu i poštivanju “juna  ka”. Duga vremena i složena zbivanja rezultiraju u bogatom eposu, koji je kićen usmenom predajom i tako udaljavan od realnosti. Fantazija i legenda daju pečat i rijetkim pisanim spomenicima. Realizam dubrovačkog po stupka i pouzdanost podataka služe kao dragocjen korektiv i bacaju bolje svjetlo bar na jedan dio vremena i prostora.
2. Tekovine agrarnog preokreta, sesilni život i manufak tura sporo i ograničeno prodiru u kršku sredinu; osobito u njen glavni dio koji je bio pod turskom vlašću. Vinogradarstvo i njegove tekovine jače su se osjetili u primorskom pojasu, i to pretežno u sjevernom dije lu i na otocima koji su bili bliže tržištima Trsta i Rijeke. Relativno spo rim uvođenjem kulture kukuruza, oazna polja dobivaju novo i veće značenje, ali duge poplave i ljetne suše ograničavaju njihovu vrijednost.
Progresivni turski upravljači u Hercegovini (npr. Alipaša Rizvanbe gović i dr.) nastoje još u 19. stoljeću da ojačaju poljodjelstvo i u stalnim naseljima zadrže pokretne stočare. Rentabilnost kulture duhana najviše je pridonijela uspjehu. Ove promjene su tako mlade da se njima još nisu prilagodili mentaliteti i javni odnosi, a održan je i stari način života. Malo prostranstvo i slab kvalitet tla te ljetne suše, speci fične su poteškoće u razvoju i prevagi poljodjelstva u kršu.
U razdoblju prevage sesilnog života i poljodjelstva, jačanja komerci jalne orijentacije i povezivanja s drugim krajevima nastaju promjene značajne za današnje stanje i poglede na krš. U poboljšanim uvjetima života smanjuje se pomor, te stanovništvo brzo prirašćuje. Mnogostruka potreba drveta i pojačano gajenje otpornijih koza povećavaju eksploa taciju biljnog pokrova, što se brzo ogleda u ogolićavanju, degradiranju i siromašenju krške osnove, osobito oko naselja. Dobit od primorskog vinogradarstva i s njim oživjelih gospodarskih grana, te bolje veze omo gućuju i prekomorsko iseljavanje. “Polja” dobivaju novo značenje i po staju gnijezda središnjih naselja, ali zimske poplave i ljetne suše ograni čavaju vrijednost. Nužni su meliora cijski radovi i veća agrarna iskustva, što se postiže uklapanjem u širu zajednicu i suradnjom. U novim uvje tima težište života prolazi u niže, pitomije i agrarno vrednije krajeve, gdje se i goleti brzo šire; uzurpirane “ograde” i zaštićeni gajevi neznat no su naknadili gubitke. Usporedno s time upoznaju se drugi, bogatiji i za agrarnu produkciju pogodniji krajevi, što dovodi do snažnih integra cija “gladnih”.
Razumljivo je da se, zbog novih odnosa u našem javnom, a i stručnom životu ustaljuje razlikovanje tzv. “pasivnih” i bogatijih krajeva. Pod “pasivnima” razumijevaju se oni krajevi koji se ne mogu prehraniti do maćim prinosima – krš je smatran prototipom pasivnog prostora. Zna čenje krša je simplificirano, okrenuta su mu leđa, što se općim razvo jem nije moglo održati. Etapa agrarnog valoriziranja krškog prostora imala je, dakle, ograničeni uspjeh, te su došle do izražaja njegove slabosti prema drugim plodnijim krajevima.
U toku posljednjih 100 godina krš postaje prostor “otkrića”, za širi, osobito znanstveni svijet. Tome su bitno pridonijeli gradnja promet nih veza i opće povezivanje. Naročito je značenje imalo probijanje že ljezničke veze izmedu Beča i Trsta polovicom 19. stoljeća. Znanstveno-teh nički aparat došao je do novih saznanja i iskustava koja se brzo prenose na opće znanstveno polje. Posebno je važno da je Beč u drugoj po lo vici 19. stoljeća spadao medu vodeće znanstvene centre. U Beču su nastale prve znanstvene koncepcije o biti i specifičnostima krša; tu ih je upoz nao i sam znatno obogatio J. Cvijić. U skladu s općim razvitkom tog vreme na nastajale su zaokružene teorije, iako su činjenice bile nedovoljno poznate. Nesklad izmedu tih općih i logičnih koncepcija na jednoj strani, i pozitivnih činjenica, koje se u to ne mogu uklopiti, osjeća se i danas.
3. Prijelaz od stočarskog životarenja u agrarnu organizaciju znači na puštanje kićene i nepouzdane tradicije te privikavanje povezanom ži votu i prilagođavanje pouzdanom podatku. Uz nepovoljnu prirodnu os novu ovaj prijelaz otežavale su i ukorijenjene društvene navike. Novo doba traži i nameće oslobađanje od autohtonog kruga i prilagođavanje široj zajednici.
Opći razvoj donio je suvremeni pregled prostora i ojačao globalno povezivanje. U novim odnosima Dinarski krš ima posebno značen  je; on je na životnom putu prema moru, odnosno Svi je tu; snage progresa smanjuju njegove negativne osobine, a dolazi do izražaja pozitivno značenje. Primorski položaj je posebna osobina i na ročita prednost Dinarskog krša. Primorja su vezni i kontaktni prostori u novom dinamičnom globalnom životu. Pomorski promet osigurava najpovoljniju razmjenu dobara, te se u primorjima najjeftinije kupuje i najpovoljnije prodaje. Na morskim obalama se ubrzo okuplja svjetska gospodarska aktivnost, a luke su najkompleksniji i najdinamičniji cen tri svjetskog života.
Pored rada i zarade, morska obala je glavna pozornica osvježenja i razonode, a u to se, zbog rezultata općeg razvoja i voljom ljudi, ulažu sve veća sredstva. U obalskim centrima osvježenja ostvaruju se vrhun ske tekovine, koje povećavaju privlačnost i daju ovim mjestima svjet sko značenje.
Primorja, osobito ona koja su povoljno položena i prirodno privlačna, postaju novim procesom fasadni nacionalni prostori, te imaju veliko me đunarodno značenje. Suvremenim razvojem naš primor ski krš i postaje pozornica dinamičkog zbivanja. Poslije kratkog i kritičnog agrarnog prijelaznog razdoblja brzo nastu pa nova era. U stočarskom i izoliranom životarenju glavno značenje imali su visoki ravnjaci; agrarna faza nije našla povoljne uvjete ni u prostran stvu i kvaliteti tla ni društvenom mentalitetu, a novo primorsko valoriziranje vrši se snagom iz šireg, globalnog kruga.
Na žalost. novi odnosi nisu dovoljno sagledani i mogućnosti u punoj mjeri iskorištene – naš je osnovni interes da tome pridonesemo i ubrza mo pozitivan proces. I u znanstvenim se gledanjima tu olako prelazi preko pozitivnih činjenica koje su u skladu sa suvremenim zbivanjima, te se operira s nepouzdanim podacima iz tamne prošlosti.
Suvremeni odnosi su općenito mali, a kod nas se sporo probijaju. Tre ba napustiti vjekovima ustaljena nepovjerenja i strah, te spoznati da preko pučine dolaze suradnja i blagostanje, pristižu potrebna dobra i posjećuju nas potencijalni prijatelji koji gostoprimstvo obil no plaćaju. Primorska krška fasada postaje, dakle, pozorni ca novih i dinamičnih zbivanja kojima i krš dobi va posebno značenje.
Oživljava obalski krški pojas, obnavljaju se napuštene i grade nove zgrade, te niču čitava naselja – formiraju se žarišta udružene aktivnos ti i razonode. Ranije veze ostaju simbolične, a nove su nedovoljne prije nego su dovršene; nikad dovoljno pristupa prema privlačnoj fasadnoj strani nacionalnog prostora. Osnovni je interes da se urede putovi koji ma će nove snage i blagodati prodirati u cijeli nacionalni organizam i tako eliminirati negativno, izolirajuće značenje krškog bastiona. U pri morskoj krškoj sredini vrše se pionirska zbivanja koja vremenom po staju intenzivnija. Posljedice ovog procesa su velike i prekret ničke. U novim odnosima povezanog života i kompleksnog valoriziranja primorja, otpada epitet “pasivan”, jer je primorski krš skuplji od plodne crnice.
Utjecaji novog procesa prodiru u kršku pozadinu gdje ranija dobra dobivaju novo i veće značenje, a valoriziraju se i do sada nepoznati izvori. Smanjuje se pritisak i ovisnost o oskudnoj krškoj osnovi; zau stavlja se proces degradiranja. Prirodnim regeneriranjem i pošumlja vanjem obnavlja se biljni pokrov i smanjuje stravična ogoljelost. Dina mit je olakšao, a ljudska umješnost ostvaruje udobne veze kroz vrletne sutjeske; postaju pristupačne ljepote površinskog i podzemnog krša. Kompleksni razvitak pronalazi i valorizira nova i specifična dobra. Iz podzemlja polja kopa se ugljen koji daje dragocjenu energiju, te zadr žava uništavanje siromašnog biljnog pokrova. Iz krških džepova vadi se dragocjeni boksit, a proklinjani “kamen” postaje sirovina građevinar stva i kemijske industrije – povezan život daje dobrima novo značenje, a progresu izuzetnu dinamiku. Priobalski položaj – uz domaće izvore  pogoduje razvoju svestrane industrije.
Novi razvitak se okuplja prvenstveno u kopnenom obalskom poja su i odatle širi u susjedne dijelove. Oživljuju gotovo opustjeli otoci, a za gorski i gornjački krajevi, koji su u kritičnom stadiju, očekuju nove funkcije u povezanom životu.
U ovim novim uvjetima valoriziranja, krške osobine postaju i izvjesna prednost. Impresivni pejzaži, vrletne sutjeske, kamena pustoš, slikoviti kanjoni, jedinstveni slapovi, te bajni podzemni svijet pećina privlače i oduševljavaju posjetioce. Razvijeno društvo posvećuje sve više sredsta va i vremena ljudskim željama i osvježenjima – stvaraju se uvjeti za procvat humanih vrijednosti. U razdoblju unosne trgovine zadovolj stvom, krš donosi novu rentu i jača povjerenje u budućnost. Kolike pro mjene u relativno kratkom vremenu! – stočar u kožuhu zbunjeno gleda kompleks supramodernog hotela. U kraju milenijskog stočarskog živo tarenja i stradavanja spontano i impresivno se razvijaju tekovine huma no-tehniziranog razvoja. Sve više dolazi do izražaja novi i vrijedni primorsko-krški kombinat – zalog na cionalnog progresa i međunarodnog prestiža.
Međutim, karakteristična bezvodica postaje u novim uvjetima najve ća zapreka pozitivnom razvoju primorsko-krškog prostora. Od bezvo dice u kršu stradavaju – osobito za dugih ljetnih suša – ne samo životi nje i ljudi već i vegetacija. Za napajanje stoke, osnovne ljudske potrebe i doradu domaćeg sukna, stočari su cijenili rijetka vrela i tekućice, a rezerve vode su povećavali lokvama i bunarima. Sesilno agrarno stanov ništvo u cisternama je čuvalo ograničene rezerve kišnice, a mlinice na tekućicama i vrelima dobile su novo značenje. Zagađene vode bile su izvori tragičnih zaraza. Zajednica je gradnjom velikih cisterni s pro stranim naplovima ublažavala endemično zlo. Uređenje vodovoda pro vedeno je samo za veće centre. Opskrba vodom traži ne samo velike in vesticije već i pronalaženje dovoljnih izvora, kojih je u kršu malo. Pret postavke da će se u podzemlju naći brojnije tekućice i vrela, počivale su na nerealnim simplifikacijama krških odnosa.
Novi, kompleksni razvoj traži obilje vode i to za raznovrsne potrebe i u svako doba. Osnovni problem krša postao je, dakle, izuzetno akutan. Razvijeno društvo treba obilje vode, a bez toga je nezamislivo turističko zadovoljstvo. Ojačano tržište traži, a mediteranska pitomina pogoduje intenzivnom poljodjelstvu, koje je neostvarivo bez obilja vode. Voda je osnovni faktor industrijalizacije, a ova traži energiju, kojoj je voda ta kođer izvor. U novim uvjetima, dakle, treba u izrazitom primorskom kr šu osigurati obilje vode, a ta se može dobiti racionalnim korištenjem postojećih vrela, zadržavanjem sezonski bogatih padalina ili pronala ženjem novih izvora. Na ovom važnom i kompleksnom zadatku mnogo je učinjeno, ali se ne uspijeva ići ukorak s potrebama. Nužno je svestra no sagledavanje problema i primjenjivanje najpovoljnijeg rješenja.
Regulacijskim i melioracijskim radovima skraćeno je plavljenje polja i osiguravane su redovite žetve, ali time je još više došlo do izražaja ne gativno značenje ljetnih suša i potreba natapanja. Strah od poplava smi jenjen je pojačanom žeđu za vodom. U novim uvjetima povezanog živo ta oskudica vodom postaje još tragičnija. Bez obilja vode nije moguće socijalno i ekonomsko stabiliziranje. U preobražaju i razvitku naših kra jeva bitno značenje pridavali smo povezivanju s električnom mrežom, ali to nije ojačalo stabilnost, već vjerojatno ubrzalo napuštanje siromaš nih krajeva.
Za retencione bazene žrtvujemo – možda i olako – vrijedne obradive površine kojih je u kršu tako malo. Time povećavamo glad za zemljom, značajnu za agrarnu gospodarsku eru. Energetske i agrarne interese teško je uskladiti; to su novi aspekti vodnog proble ma, a iskustvo će sugerirati najbolja rješenja. Gubitak agrarnih površi  na može se nado knaditi intenzivnim obrađivanjem povoljno polo že nog prostora, ali zato je u prvom redu potrebna voda.
Suvremeno litoralno valoriziranje traži, dakle, obilje vode. Obalskoj industriji; turizmu, vrtlarstvu i raznovrsnim potrebama povišenog stan darda treba osigurati dovoljne količine vode; potrebe se vremenom po većavaju, a interesenti se sukobljavaju na raspodjeli raspoloživih koli čina. Zahtjevi i sukobi dolaze sada do izražaja duž kopnene obale, ali ni tu svagdje u istoj mjeri, već naročito u razvije ni jim dijelovima i glav nim centrima. Osnovni je interes da se dinamični litoralni razvoj proši ri duž cijele obale i time poveća opće nacio nalno bogatstvo, a zato tre ba obilje vode.
Zbirni, priobalski vodovod ključni je faktor u novom blagotvornom procesu, te je njegovo ostvarenje najpreča potreba.
Najveći je i svestrani interes zajednice da se suvremeni proces lito ral nog valoriziranja prenese i na otoke. Goleme mogućnosti spotiču se o nestašicu ili ograničene izvore vode. Cisterne i vodonosci simbolična su i skupa naknada. Udruženi svjetski napori i napredak u desalinizi ranju vode imaju za nas golemo značenje. Taj uspjeh bi omogućio puno valoriziranje primorskog pojasa i prekretnički bi povećao značenje Di narskog krša. Vodni problem traži racionalno angaži ranje umnih snaga i materijalnih sredstava, kako bi se našlo zadovoljavajuće i trajnije rješenje.
Razvoj novog i udobnijeg života u priobalskom pojasu – omogućenog i boljom vodnom opskrbom – stvara ogromne razlike prema zaostalom krškom zaleđu. Uslijed toga dolazi do spontanog i brzog prelijevanja stanovništva, što nosi velike probleme i može imati dalekosežne poslje dice. Prometno povezivanje i opskrba vodom prenijet će i u zagorski prostor nove snage i proširiti blagodati proce  sa litorali zacije. Kompleksni razvoj i valoriziranje primorsko-krškog pojasa nemoguće je zamisliti bez uključivanja neposrednog zaleđa, a pozitivni rezultati u dolinama donje Neretve i njenih pritoka ukazuju što se može time postići. Opskr ba krškog zaleđa vodom i objek ti   vno je pravo, jer iz tih krajeva pritje ču i tamo su zadržane glavne rezerve vode.
U dugom razdoblju stočarenja, glavno značenje su imali dosta izolira ni pašnjaci visokih ravnjaka. Uspjelo je da se održi najotporni je i malo brojno stanovništvo, čiji je broj ostajao relativno malen. Prijelazna agrarna etapa imala je uporište na malim obradivim površinama; brzo su došle do izražaja ograničene mogućnosti, te je trebalo drugdje tražiti bolje uvjete. Suvremeno doba se oslanja na dugi primorski front, a ži votne snage pritječu iz široke suradnje i daljih krajeva. Mjesto milenij skog stradanja u izoliranosti, krško primorje ostvaruje nove vrijednosti u suradnji i povezanosti.
Prometna povezanost glavni je faktor u razvoju našeg vremena. Kroz dugu prošlost stočari su lutali sa stadima, a preko visokih rav njaka po vremeno su prolazili nizovi karavana. Kolsko kirijašenje je povezivalo pazarsko-upravna središta agrarnog vremena. Sada se, ranije razbijeno primorje povezuje u fasadni pojas, koji se najpogodnijim prijelazima po vezuje sa zaleđem. (sl. 3). Kroz klance “jadikovce” stočarskog društva prolaze životne arterije nacionalne i internacionalne važnosti. Na ža lost nije dovoljno sagledano značenje ovog procesa i u njemu smo ne dovoljno napredovali.
Stočar se veselio sočnim planinskim pašnjacima, a stanje i život “bla ga” odražavalo se na njegovom zadovoljstvu. Autarkični poljo djelac je strepio pred zimskim poplavama, ljetnim sušama i prolaz nim olujama. U novom, povezanom društvu valoriziraju se i oplemenjuju ranije nepo znate vrijednosti, osobito u primorskom pojasu. U našem krškom kraju najteža je i najodlučnija borba protiv bezvodice. Novo doba traži obilje vode, ne samo za fiziološke potrebe i natapanje već za razvoj viših ak tivnosti i osiguranje zadovoljstva – otuda novo i veliko značenje vode, osobito u primorju.
Razvitak od stočarskog izoliranog životarenja do novog valoriziranja u globalnoj zajednici značajan je ne samo kvantitativno i kvalitativno već i zbog izmjena geografskih odnosa u Dinarskom kršu. Nova etapa humano-tehniziranog valoriziranja ima svoje žarište u priobalnom poja su, što se bitno razlikuje od ključnog značenja planinskih pašnjaka u dugom razdoblju stočarenja, kao i odnosa u prijelaznom agrarnom vre menu.
U našoj sredini, koja ubrzano prelazi i nedovoljno saživljava etape razvoja, previše se gleda i zaključuje prema prošlosti, te se sa zakašnje njem uočava značenje suvremenih zbivanja – to je štetno i nosi razoča ranja. Sagledavanje novog procesa i korištenje njegovih blagodati od bitne je važnosti ne samo za primorski, tradicionalno negostoljubivi krš već i za cijelu našu zemlju. Odgovornost je suvremene generacije struč njaka da što više pridonese sagledavanju i razvitku novog pozitivnog procesa, a Split je naročito pogodno mjesto za takvu raspravu i akciju – u tome je posebno značenje ovog simpozija.
Opći razvoj je stvorio uvjete u kojima Dinarski krš – posebno njegov priobalski i najtipičniji pojas – dobiva novo i veliko značenje. Puno va loriziranje novih odnosa sukobljava se s bezvodicom. Treba pronaći iz vore vode da se u ovom fasadnom i vrijednom prostoru novi razvoj ubr za, procvjeta i donese plodove. Zadatak je posebno težak: u prirod noj sredini koja drastično guta i rasipa primlje ne padaline, treba osigurati dovoljne rezerve vo de i organizirati njihovu najpovoljniju ekonomi ju. Srećom, to dolazi u vrijeme kad su u izgledu mogućnosti povoljnih rješenja. Naročito je značajno da znanstveno najsloženiji dio nacionalnog prostora postaje i najperspektivniji u općem društvenom razvitku.
Imamo primjer u Dubrovniku: što su suradnja i mudrost Dubrovčana ostvarili na krškim hridima! Mobiliziranje nacionalnih stručnih snaga i korištenje tekovina općeg napretka omogućuju da se pronađu izvori životne vode kojima će suvremeni život uzbujati u kršu, posebno u nje govu primorju. Uz prometno povezivanje, vodne rezer ve i njihova racionalna ekonomija ključni su fak tor da krško-jadranski kompleks postane privla čan park nacionalnog i internacionalnog znače nja, izvor blagostanja i zalog bolje budućnosti  to je suvremeni geografski aspekt Dinarskog kr ša. Raditi na tome draga je i zanosna obaveza.
Sudionici ovog skupa znaju da se veliki problem može riješiti ili je rje šenje na pragu, a svrha je mojih riječi bila da privuče pažnju i ojača potrebni osjećaj optimizma. Na svima nama je da takve osjećaje prene semo na naše društvo i ubrzamo proces nacionalnog boljitka. Tako ćemo se najbolje odužiti patnjama i zaslugama prošlih krških generacija, te ostaviti bolje nasljeđe onima koji dolaze.
Literatura 
Cvijić J., Karst i čovjek. Glasnik Geografskog društva, sv. 11, str. 1-11, Beograd 1925.
Cvijić J., Géographie des terrains calcaires, Beograd 1960.
Gušić B., Čovjek i kras. Krš Jugoslavije br. 1, str. 23-48, Zagreb 1957.
Jelinović Z., Borba za jadranske pruge i njeni ekonomski ciljevi, Zagreb 1957. 
Jireček J., Trgovački drumovi i rudnici Bosne i Hercegovine u srednjem vijeku, Sarajevo 1951.
Milojević B. Ž., Visoke planine u našoj kraljevini, Beograd 1837. 
Milojević B. Ž., Glavne doline u Jugoslaviji, Beograd 1951.
Mirković M., Ekonomska historija Jugoslavije, Zagreb 1958.
Roglić J., Prilog regionalnoj podjeli Jugoslavije, Geograf. glasnik br. 16-17, str. 9-23, Zagreb 1955.
Roglić J., Prilog poznavanju humljačkog stočarstva, Geografski glasnik br. 18, str. 1-13, Zagreb 1956.
Roglić J., The Geographical Setting of Medieval Dubrovnik. Geographical Essays on Eastern Europe, Vol. 24., p. 141-159, Bloomington Ind. 1967.
________________
NEKI OSNOVNI PROBLEMI KRŠA*
Novija saznanja o karakteristikama krša u raznim dijelovima svijeta, vlastita opažanja i razmišljanja i nedavni značajni pokušaji dvojice istaknutih francuskih stručnjaka1 da na osnovu dosadašnjih istraživanja, od rede bit reljefa krša i revidiraju raširena gledanja – potakli su me na ovo predavanje. Vjerujem da je diskusija ove problematike za nas vrlo važna i u ovom krugu najpogodnija. Krš je najrasprostranjeniji pejzaž u našoj državi i borba protiv njegovih negativnih osobina traži što bolje poznavanje problema. Glavna i općenita znanja o kršu formiraju i šire geografi, te je za nas nužda i druš tvena obaveza da ove probleme pro čišćavamo. Neke polazne koncepcije nisu dovoljno jasne i sigurne, a već napuštene ideje se uporno provlače kroz literaturu i školu. Ovaj krug je vrlo pogodno mjesto za raspravu ovih značajnih pitanja.
***
Pod kršom podrazumjevamo specifične oblike i cirkulaciju vode u otopivim stijenama2. Kako je vapnenac glavni pretstavnik ovih stijena to uglavnom mislimo na krš u vapnencima, dok onaj u solnim i gipsanim terenima ima ograničeno značenje. Litološki faktor je, dakle, primaran za krške pojave.
Vapnenci su raznolike stijene. Pored čistih, imamo laporovite i do lomitične vapnence, koji čine prelaze prema laporcima i dolomitima. Po red jedrih, prudnih imamo debelo uslojene i pločaste vapnence.
Otopivost vapnenaca je proporcionalna njihovoj kemijskoj čistoći. Nečisti vapnenci su podložni i mehaničkom raspadanju, koje daje trošne produkte, a proporcionalno ovom ostatku javljaju se oblici spiranja i pre lazi prema fluvijalnom reljefu. Prudni vapnenci se duž pukotina izdvajaju u velike blokove, koje dalje napada kemijsko otapanje i od ovih vapnenaca ostaje vrlo malo neotopivog materijala; trošenjem laporovitih vapnenaca ostaje dosta gline, a ljuštenjem pločastih daje sitne pločice – oboje omogućuje površinsko spiranje. Najizrazitije rezultate kemijskog otapanja, odnosno tipičan krš, nalazimo u prudnim, debelo uslojenim i kemijski čistim vapnencima.
Izgleda nam, da bi izdvajanje “vapnenačkog reljefa” i “krša”3 stvorilo zabunu; krš je najtipičniji i specifični vapnenački reljef i u toliko bolje je razvijen, u koliko su vapnenci čistiji tj. u koliko su više vap-nenci. Oblici riječnog reljefa javljaju se proporcionalno stranim sastojinama, tj. u koliko su vapnenci nečistiji. Krš je, dakle, normalan reljef čistih vapnenaca; koreografski faktori, o kojima ćemo dalje govoriti, modificiraju krš u različite tipove.
Nakon klasične monografije J. Cvijića4 u kojoj je dan pregled do tadašnjih saznanja i gledanja i to provjereno vlastitim poznavanjem, pre vladala je teza, da je atmosferski ugljeni dioksid odlučujući faktor otapanja vapnenaca. Neosporavajući značenje ovog faktora, novija saznanja doka zuju, da to nije ne samo jedini, već ni najglavniji način otapanja. Poznato je, da se vapnenci naročito otapaju u toplim klimama, što je u suprotno sti sa gornjom teorijom, jer je prisustvovanje atmosferskog ugljen dioksida u obrnutoj proporciji s temperaturom5. Novija opažanja i eksperi mentalna istraživanja konstatiraju dalje, da čista voda padalina moćno otapa6 – fakat koji je u kemiji poznat obzirom na korozivnu snagu destilirane vode.
Saznanja iz krških terena ukazuju, da se vapnenci naročito otapaju pod humusnim pokrovom i to još nedovoljno preciziranim biokemijskim procesima, koji se vrše pri raspadanju biljnih ostataka7. Saznanja, dakle, nameću reviziju klasičnog gledanja i pravilo, prema stečenom iskustvu treba da glasi: vapnenci su podložni različitim vrstama otapanja, od kojih su biokemijski procesi najvažniji.
Efekat otapanja je proporcionalan snazi i trajanju korozivnog procesa. Opažanja pokazuju da vapnence najjače napadaju vode, koje protiču kroz humusni pokrov, ispod koga je podloga naročito korodirana, jer se pro ces u ovim uvjetima snažno i duže vrši.
Za ocjenu prirode i brzinu otapanja navodim slijedeći primjer: na velikom vapnenačkom bloku u ponoru kod Pazina (Istra), čija je površina pri vrtložastom gibanju visokih voda izložena mehaničkom modeliranju, udubio je korozivni proces izrazitu kamenicu (promjera 70 i 40 cm i du bine do 15 cm). Korozivni proces, dakle, može biti i brži od mehaničke erozije. Pri tome su glavni faktor bili biokemijski procesi, koji uvjetuju raspadanje zaostalog organskog materijala i mikrovegetacija u stagnirajućoj vodi. Izrazitost i brzi razvoj škrapa na visokim i glacijacijom modeliranim vapnenačkim planinama upućuje na snažan i brz korozivni rad padalina i vode od otapanja snijega8. Korozioni proces je, dakle, veoma moćan i može se vršiti brzo.
Voda, koja pada na vapnence, i ponire kroz “vodoprohodne” pukotine u smislu H. Lehmana9 proširava ih i produbljuje, stvarajući oblike razvijene u okomitom smjeru i bočno zatvorene. Poroznost nema većeg značenja, jer vapnenci nisu porozniji od drugih stijena, koje se smatraju nepropusnima.
Vapnenci su kompaktne i krhke stijene i sigurno su već pri osnov nim tektonskim gibanjima u njima, uz međuslojne nastale i druge puko tine, koje je voda koristila za okomito otjecanje. Poznato je, da voda nalazi pukotine za okomito otjecanje i razvija oblike krša u vapnencima, koji još nisu bili površinski ogolićeni – “podzemni krš” A. Pencka10. Bitna je osobina krša, da voda ponire i otapanjem stvara zatvorena udubljenja – obje su pojave za krš normalne. Poniranje vode i razvoj odgovarajućih oblika medusobno su kauzalno i funkcionalno povezani, te se cirkulacija vode i razvoj oblika u kršu moraju povezano promatrati.
Gdje je donja granica ovog povezanog hidrološko-morfološkog procesa? Kapilarna gibanja i otjecanje normalne temeljnice vrše se kroz propusno zemljište i po nepropusnom sloju, a najniža točka tog oticanja je morska razina ili dno endoreičkih depresija. U vapnenoj masi gibanje se vrši kroz vodoprohodne pukotine i kanale i pod pritiskom. Utvrđeno je da podzemni tokovi teku neovisno jedni od drugih i u suprotnom smjeru i bez obzira na površinski reljef. Donju granicu gibanja vode pod pritiskom predstavlja kraj vodoprohodnih pukotina, odnosno nepropusni sloj ispod vapnenaca “niveau de base karstique”. Za ovo ima mnogo dokaza. Duž vapnenačkih jadranskih obala na mnogo mjesta izbijaju podmorska vrela “vrulje”, a u krškim krajevima svijeta prikupljeni su podaci, da podzemna cirkulacija krških voda dopire i nekoliko stotina metara ispod razine mora11. Saznanja, dakle, ukazuju da se cirkulacija vode i razvoj podzemnih šupljina vrše kroz cijelu vapnenačku masu neovisno o razini mora i po zakonima koji su specifični i još nisu dovoljno fiksirani.
Postavlja se pitanje, da li se neće razvojem i međusobnim pove zivanjem vodoprohodnih podzemnih kanala na kraju uspostaviti jedinstvena vodena razina “wather table” nagnuta prema općoj erozivnoj bazi, moru. Ovo bi značilo da su kanali međusobno tako spojeni, da komuniciraju bez sifonskih spojeva i odgovarajućih nivoskih razlika vodene površine. Ali poniranje i priticanje vode prema ovoj jedinstvenoj temeljnici vršilo bi se i dalje pretežno okomitim i izdvojenim kanalima, često kao snažne podzemne rijeke, koje bi na spoju sa pretpostavljenom temeljnicom uvjetovale znatne razlike u razini vode, sa odgovarajućim hidrološkim poja vama i morfološkim procesima. Obrazovanje jedinstvene temeljnice ne da se teoretski objasniti, a da vidimo da li to poznate morfološke činjenice traže.
Pristaše hidrološke evolucije prema jedinstvenoj razini podzemne vode pretpostavljaju, da će do toga doći u odmaklom stadiju evolucije krša, kada fluvijalna erozija zamijenjuje krški proces12. Na taj način je objašnjavano formiranje tzv. fluvio-krških zaravni. Smatramo da ovo tumačenje, pored navedene hidrološke poteškoće ne vodi računa o specifično stima morfološkog procesa i o osobinama samih zaravni. Za formiranje “fluvio-krških” zaravni gornjim načinom trebalo bi objasniti, kako će se erodirati vapnene mase, koje su zaostale iznad pretpostavljene jedinstvene podzemne vodene razine. Do slične pretpostavke došao je i Cvijić u svom radu 1909 g.13, ali je to kasnije napustio. Na drugoj strani ne znatno gibanje ili stagniranje temeljnice ne može vršiti eroziju. Iz toga slijedi, da se pretpostavljenom jedinstvenom morskom razinom podzemne vode u kršu ne može postići željeno morfološko objašnjenje. Poniranje i podzemna cirkulacija vode pod pritiskom i stvaranje odgovarajućih oblika reljefa, zatvorenih sa strane i razvijenih u okomitom smjeru to bi, po našem shvaćanju bile specifične odnosno normalne osobine krša. Ali oblici reljefa u kršu odstupaju od ove vapnenačke normale i zato treba tražiti odgovarajuće objašnjenje.
U čistim vapnencima su najnormalniji oblici duboke škrape i jame, povezane sa podzemnim kanalima – ovi oblici karakteriziraju moćne naslage čistih vapnenaca obalskih planina Dinarskog gorja. Ali u izrazitom dinarskom kršu ima i oblika, koji su razvijeni u horizantalnom smjeru.
I pred našim očima vrše se procesi širenja korozivnih krških oblika. Na kompaktnim blokovima čistih vaprenaca nalazimo kamenice koje su male dubine i jače razvijene u horizontalnom smjeru (sl. 1. i fot. 1). U ovim udubljenjima nakupljaju se organski ostaci, čijim se truljenjem i s tim povezanim mikroorganskim procesima vrši intenzivno otapanje rubova.
Petrografske osobine i građa vapnenaca uvjetuju oblik ponikava, kao i razvoj podzemnih krških oblika. Shematske ljevkaste ponikve su dosta rijetke. Naročito su morfološki i društvenu značajne ponikve ravnog dna, ili “doca” što je redovito obrađeno (sl. 2). Strane ovih ponikava dosta su strme. Gotovo nepropusni sloj crvenice skreće otjecanje vode, a time i koroziju, prema rubu pokrova i tako dolazi do proširavanja ponikve i podsijecanja strana. Stanovnici krša znaju, da ispod humusnog i redovito obradenog površinskog horizonta ima dublji sloj crvenice, koja se koristi u građevinske svrhe, naročito prije raširenja upotrebe cementa.
Vode, koje otječu sa nepropusnog zemljišta prema vapnencima stvaraju vremenom pred ponorima naplavne ravni, koje se šire, korodiranjem vapnenačkih rubova. Na taj način nastaju udubljenja i naplavne ravnice u njima (sl. 3). Usjecanje u nepropusnim stijenama izvršila je riječna erozija, a korozijom su nastala proširenja u vapnencima. Ovo vrijedi kao gene ralno pravilo za formiranje polja dinarskog krša! Opažanja u dinarskom kršu upućuju, da se krški oblici šire u horizontalnom pravcu zato, jer naplavni pokrov vapnenaca ometa vertikalno otjecanje tj. normalni krški proces i pogoduje rubnoj koroziji.
Koroziju duž rubova nepropusnog pokrova favorizira i vegetacija, čiji biološki procesi i produkti raspadanja pojačavaju otapanje vapnenca. Proces rubne korozije, koju u dinarskom kršu nalazimo kao lokalnu pojavu, javlja se u nekim vapnenačkim predjelima svijeta kao dominirajući. Tople i vlažne klime naročito pogoduju ovoj vrsti korozije. Na rubovima na plavnih ravni u toplim i vlažnim klimama vrši se intenzivan korozivni proces. Rezultat ovakvog procesa je slika reljefa inversna prema onoj u kršu umjerenih širina – nad prostranim ravnima zaostaju dijelovi vapnene mase “kupasti krš”14. Uspoređen sa kršom umjerenih širina ovaj reljef je razumljivo smatran “apsurdnim”.
Zaravni, koje nastaju rubnim korozivnim procesom nemaju osobine riječnih nivoa. Korozivne zaravni se odlikuju izrazitom uravnjenošću, nisu izdužene duž riječnih tokova, ne proširuju se prema ušću i ne nastavljaju se uzvodno terasama, mogu biti potpuno zatvorene višim reljefom – dakle ne odgovaraju zakonima riječne erozije. Nastale su rubnom korozijom vapnenaca i otopina je otekla podzemno, sa vodom.
Klima je, dakle, bitan faktor u korozivnom procesu i njene promjene se odražavaju na tipu krškog reljefa. P. Birot15 je majstorski i uvjerljivo precizirao veze klime i otapanja vapnenaca. Promjene klime ostavljaju odgovarajuće oblike u reljefu krša.
Na osnovu naših proučavanja vapnenačkih zaravni u dinarskom kršu i studija H. Lehmanna o kršu sjeverozapadne Kube možemo ocijeniti način i uvjete formiranja korozivnih zaravni. Sa nepropusnih stijena pritiču vode, koje na kontaktu s vapnencima talože naplavnu ravan (sl. 4). Vode poniru na kontaktu ravni i vapnenaca i tu se vrši rubna korozija. Korozija u toplim i vlažnim klimama (sl. 5) ide tako brzo, da se vapnenci ponašaju kao najmekše stijene16. Naglo poniranje vode kao i karstificirana pod loga jasno ukazuja da se radi samo o površinskom procesu, koji je uvjetovan naplavnim pokrovom. Ispod pokrova mogu vode podzemno cirkulirati, zbog toga dolazi do urušavanja naplavne ravni i stvaranja nestabilnih aluvijalnih ponora. Zaravni u kršu nisu, dakle, vezane za razinu temeljnice, već nastaju specifičnim procesom rubnog otapanja. Uvjetavane su naplavnim pokrovom, koji sprečava karakteristično okomito otjecanje i koncen triran korozivni proces duž rubova17. Zaravni se mogu formirati u različitim visi nama, u kojim se uspostavi stabilan naplavni pokrov18. Vlažne i tople klime pogoduju formiranju naplavnog pokrova bogatog organskim ostacima, važnim za korozivni proces.
Izrazite zaravni dinarskog krša (sl. 6 i fot. 4) odavna su privlačile pažnju. Njihove osobine u svemu odgovaraju gornjim uvjetima. Geološko-morfološki odnosi ukazuju da potječu iz gornjeg pliocena, kad su klimatske prilike i tektonska stabilnost pogodovali, da se na povoljnim petrografsko-hidroloskim kontaktima obrazuju korozivne ravni19. Klimatske razlike i promjene izazivaju, dakle, modifikacije krškog procesa, koje idu tako daleko, da krš različitih klima karakteriziraju suprotni oblici – krš umjerenih širina – zatvorena udubljenja; odmakli krš vlažnih i topli klima – zaravni, sa kojih se dižu osamljena uzvišenja.
Dodirnuli smo problem odnosa krškog procesa i fluvijalne erozije. Uvriježeno je mišljenje, da se na vapnencima smjenjuju fluvijalna erozija i krški proces. S tim u vezi govori se o “karstifikaciji” vapnenaca, iz toga slijedi da je postojala faza, kada vapnenci nisu bili karstificirani. Vršene su i rekonstrukcije dezorganizirane riječne mreže i dokazivan preobražaj riječnih dolina u zatvorena krška udubljenja. Ovo nam izgleda teoretski neopravdano i nedovoljno dokazano. 
Trebalo bi pretpostaviti, da su vapnenici u početku bili bez pukotina i tako kompaktni, da su uvjetovali površinsko otjecanje. Uz to bi bilo potrebno, da su se vapnenci toliko površinski raspadali, da su padine mogle evolvirati spiranjem produkata raspadanja i tako riječna erozija dobivala potrebni materijal za usjecanje korita. Ovo su pretpostavke, koje vapnencima oduzimaju njihove specifične osobine, teško ih je dokazati i u praksi nisu nigdje konstatirane. Naprotiv i mladi tercijarni vapnenci su karstificirani, netom su postali kopno, a – kao što je konstatirao A. Penck – krški se proces vrši i prije nego što je erodirana podloga (unterirdischer Karst). Površinsko otjecanje je na čistim vapnencima izuzetna pojava, na njima je krški proces normalan.
Pristaše fluvijalne erozije na vapnencima navode kao dokaz izrazite zaravni u dinarskom kršu. Ukazali smo, da su te forme nastale specifičnim procesima rubne korozije i naslijeđene iz vremena, kad su klimatske prilike tome pogodovale. Uz to zaravni dinarskog krša i morfološki ne odgovaraju zakonima riječne erozije.
Ukazuje se i na tragove viših i starijih erozivnih nivoa, kao i tragove dolinske mreže. Pogledajmo i to izbliže! Postoji izrazita razlika imeđu lijepih zaravni, o kojima smo govorili, i problematičnih tragova starijih nivoa, koji se teško mogu međusobno povezati. Ako se i dozvoli, da su ti problematični nivoi ostaci nekoć izrazitih zaravni, logično je da i njihovo obrazovanje objašnjavamo specifičnim procesima, za koje imamo sigurne dokaze! Tipične akumulacijske terase nastale su glacijalnim klimatskim promjenama i modifikacijom ranijih morfoloških procesa20.
Govori se o suhim dolinama i ostacima dezorganizirane riječne mreže. Postojeći tokovi su u kršu hidrološki i morfološki stranci “alogeni”  što je na prvi pogled očito. Iz nepropusnih naslaga primaju vodu i trošni materijal, kojim su usjekli karakteristične kanjonske doline. Ovi “stranci” teku iznad krške podloge i postoji stalna opas nost, da prevlada poniranje kroz pukotine na dnu korita. Mnogi su tokovi tome već podlegli, o čemu svjedoče periodično i stalno suhi kanjonski oblici. Alogeni tokovi nemaju veze sa temeljnicom, ispod njih se vrši karakteristična krška cirkulacija vode, što dokazuju ponori u koritima Zrmanje, Cetine i drugih rijeka dinarskog krša; slično je konstatirana duboka cirkulacija ispod Lota u Francuskoj21. Analogne su prilike utvrđene pri radovima na regulaciji Tennessee-a u USA i dr. Ni plavljenja polja u kršu nemaju veze sa temeljnicom. Probijanjem umjetnih odvodnih tunela danas po volji ispu štamo vodu, koja je plavila zbog nesrazmjere izmjeđu priticanja i otjecanja – posljedica pleistocenog zatrpavanja odvodnih kanala. Ovim iskustvom otpada i najglavnija primjena hidrografskih zona u smislu J. Cvijića.
Vapnenačke strane kanjona ostaju stalno strme i ne evolviraju u smislu Davisovih cikličkih zakona. Očito je, da iz kanjona ne bi mogli nastati pinepleni, naprotiv oko naplavnih ravni u dnu kanjona postoje uvjeti za rubni korozivni proces i povećanje nagiba padina. Ovim dodirujemo važno pitanje evolucije vapnenačkih padina, koje je dosada nedovoljno osvijetljeno.
Tektonska gibanja krajem pliocena i velik transport rastresitog materijala za vrijeme hladne pleistocene klime pogodovali su i omogućili usje canje kanjona, koji su uglavnom iz tog vremena. Spiranjem veće količine trošnog materijala potoci su modelirali vapnenačke padine, ostavili plavine i zatrpali zatvorene udubine.
Specifični (kanjoni) i izolirani dolinski oblici fluvijalne erozije su očit dokaz, da je ovaj morfološki proces kršu stran (fot. 4.). Do stvaranja ovih oblika dolazi pod utjecajem agensa, koji potječu iz drugih stijena.
Rekonstrukcije pretpostavljene hidrografske mreže su nepouzdane. U svom poslednjem radu i sam Cvijić je posumnjao22, da li je klasična “Vala” između Popova polja i mora “suha dolina”, a po našem mišljenju to ne može ni da bude, kako zbog navedenih općih tako i zbog specijalnih razloga23.
Doline u kršu su nenormalne, kanjonske – to vrijedi kako za aktivne tako i za suhe. Govorimo o oblicima u čistim vapnencima, a forme u dolomitičnim, pločastim i drugim nečistim vapnencima čine logičan prijelaz prema fluvijalnom reljefu.
U dinarskom kršu ima oblika, koji svojim izgledom podsjećaju na doline. Ali tu se redovito radi o tektonski i petrografski uvjetovanim i po zakonima diferencirane erozije modeliranim oblicima. Na ovaj način su uglavnom nastale “uvale”. Diferencirana erozija naročito je važna za morfologiju krša, što je shvatljivo obzirom na specifične osobine vapnenca. Po našem shvaćanju, normalna fluvijalna erozija je izuzetna u čistim vapnencima i njeni oblici se javljaju kao strani i ograničeni na jednu vrstu (kanjon). Za vapnence je krški reljef normalan.
Važan problem predstavlja evolucija krškog reljefa. Pod utjecajem uvjerljive Davisove cikličke logike vršena je primjena njegove teorije na razvoj krša24. Cvijić je u svom prvom radu25 vezao evoluciju ponikava za okomite pukotine (škrape), a tek u jednom kasnijem radu26 smatrao je uvalu prelaznim oblikom između ponikve i polja – to je u biti i koncepcija Grundove cikličke evolucije27. Ovo prividno i jednostavno tumačenje uporno se provlači kroz literaturu i nastavu. Ali je i Cvijić, kao odlični poznavalac krša i majstor misli uvidio da ova ciklična koncepcija ne zadovoljava. U poslednjoj fazi svog rada Cvijić je smatrao, da se krški proces vrši do nepropusne podloge i na toj osnovi dolazi do uspostavljanja površlnskih tokova, izdvajanja vapnene mase i širenja udubljenja u horizontalnom pravcu i njihova spajanja28.
Voda u kršu ponire i oblici imaju tendenciju da se razvijaju u okomitom pravcu. Škrape i pukotine u čistim vapnencima normalno prelaze u jamu i ponor, ali ne u ponikvu. Treba spriječiti brzo okomito otjecanje i uvjetovati koroziju padina i njihova podnožja, da bi se oblici horizontalno širili. Treba, dakle tražiti faktore, koji su spriječili normalni okomiti razvoj kršnih oblika i uvjetovali širenje udubljenja i ublaživanje nagiba padina. Vidjeli smo da to uvjetuje vegetacija, humusni pokrov padina i sloj crvenice na dnu ponikava. Izdužene uvale su vezane na tektonske predispozicije i petrografske razlike, a modelirane su procesima diferencirane erozije. Geološka karta pokazuje, da su polja u kršu vezana za zone drugih stijena, koje su uvjetovale fluvijalnu eroziju29. Vode poniru na kontaktu sa vapnenačkim rubom ili se kao alogeni tokovi probijaju kanjonskim dolinama. Na otjecanim stranama formirale su se naplavne ravni, oko kojih se u povoljnim klimatološko-biološkim uvjetima vrši intenzivna rubna korozija i polje proširuje na račun vapnenačkog ruba (sl. 7).
U uvjetima duge stabilnosti i povoljnih koreografskih prilika korozivne zaravni su jako proširene i postale karakterističan oblik (Ličko polje, Popovo polje, Unsko-koranska zaravan, i dr.). Njihovo oblikovanje je bilo uvjetovano vodom i naplavinama iz nepropusnih stijena. 
Polja su, dakle, hidrografsko-morfološke oaze u kršu, otoci pretežno fluvijalnog reljefa. Ona, dakle, uopće ne dolaze u kategoriju specifičnih krških oblika – “krška” su jer su u kršu, u kome imaju i posebno društveno značenje. Cikličko povezivanje oblika znači štetno pojednostavljivanje vrlo složene stvarnosti.
Poniranje vode i odgovarajući razvoj zatvorenih oblika je karakteri stika krša. Debljina vapnenačke mase određuje dubinu krške vodene cirku lacije i odgovarajućih oblika. Petrografske razlike vapnenaca uvjetuju prijelaze prema normalnim terenima, i to zato, jer gube specifične osobine, zbog toga nam izgleda pojam “vapnenački reljef” prilično neodređen. Klimatološko-biološke prilike bitno modificiraju i mijenjaju smisao krškog procesa – u umjerenim klimama su karakteristična zatvorena udubljenja, a u kršu vlažnih i toplih klima izolirana uzvišenja. Promjene klime na istom mjestu ostavile su odgovarajuće oblike. Krš je, dakle, pogodan za paleoklimatsku rekonstrukciju. Litološke osobine i klimatske razlike u prostoru, te promjene u vremenu uvjetuju raznolikost i bogatstvo kršnog reljefa – čije objaš njenje predstavlja jedno od najprivlačnijih poglavlja geomorfologije.
________________
POTREBA I ZNAČENJE ISTRAŽIVANJA 
PRIMORSKOG KRŠA* 
Uvod. S osobitim zadovoljstvom sudjelujem i veselim se ovoj proslavi. Trideset godina rada našeg Društva je kratko, ali mnogostruko značajno vrijeme. Kasno smo počeli s radom Društva, što se ne može opravdati objektivnim razlozima. U susjedstvu postoje mnogo starija Društva, a mi ćemo uskoro slaviti stotu obljetnicu sveučilišne nastave; ali s Društvom nije išlo. Očito je da nismo skloni otvorenom i skup nom radu.
Osnutak i rad Društva označavaju prekretnicu u hrvatskoj geogra-fiji. Okrenuli smo se prema sebi i svojoj skupnosti, a to znači da smo postali objektivno i socijalno orijentirani. Susret, razmjena mišljenja i suradnja, preduvjet su osobnog uzdizanja i socijalnog oplemenjivanja. Vjerujem da je naše tridesetogodišnje iskustvo potvrdilo tu istinu. Su-rađujući i prateći rad Geografskog društva, od inicijativne zamisli do danas, uvjerio sam se u ljubav i odanost njegovih članova. Otuda uvijek dolazi skupna korist.
Neka ta svježina i kolektivna podrška i dalje osiguravaju aktivnost Društva, njegovo aktualiziranje i porast njegovog ugleda u svijetu. Dru štvo je odraz našeg zajedništva. To je ustanova koju je nemoguće individualno prisvojiti i izolirati. U tim uvjetima ono nebi moglo postojati. Društvo odražava i odražavat će našu kolektivnu vrijednost. To je pozor nica otvorena svima, a potrebna mu je podrška svih zainteresiranih. U njemu se ogleda koliko vrijede geografi Hrvatske.
Na toj širokoj socijalnoj i stručnoj fronti mlado Geografsko druš tvo Hrvatske je dosljedno napredovalo i svesrdno mu želim daljnje uspjehe.
***
Tema. Pri izboru teme nije bilo dvoumljenja: orijentirao sam se prema onoj, koja je posebno važna za našu domovinu i narod, tj. pre-ma kraju koji nas prezentira i veže sa svijetom. Posebno želim istaknuti da smo na osnivačkoj skupštini Društva naglasili kako je istraživanje i valoriziranje krša i primorja naša primarna zadaća i međunarodna obveza. Na krš otpada 40% teritorija SR Hrvatske i bez poznavanja te podloge ne možemo se razvijati. To je istovremeno dio najizraziti jeg krša na našem planetu. Stručni svijet je zainteresiran da od nas dozna stanje i odnose, te da konstruktivno surađujemo u rješavanju veoma važnih problema. Posebno je značajno što je sjedište našeg Dru štva veoma pogodno za stručne susrete. Tom širokom socijalnom zna čenju pogoduje i najnoviji razvoj ovog kraja.
Prije 30 godina nismo mogli ni slutiti da će dugi pojas primorskog krša postati toliko značajan za našu zajednicu i privlačan za brojnu međuna rodnu posjetu. Nepristupačni krš poznat po mnogostrukoj osku  dici i siromaštvu, postaje nacionalna fasada prema ostalom svije tu i pozornica pionirskih socio-ekonomskih zbivanja. Nameće se prome tejska zadaća: na oskudnoj podlozi ostvariti vrhunske tekovine i postići još veću sposobnost za nove uspjehe. Upoznavanje zagonetnog krša, u prvome redu u dodirnom primorskom pojasu, postaje temeljna po treba i preduvjet uspješnog nacionalnog razvoja. Nije u pitanju “iskorištavanje prirodnih bogatstava”, već ostvarenje blagostanja u priro dnoj oskudici. Umno angažiranje i socijalna lojalnost trebaju i mogu dokazati, kako to nije Sizifov posao, već zadaća usklađena umješnošću svjesnog i osposobljenog društva. Znatan dio te zadaće trebaju izvr šiti geografi, odnosno njihovo Geografsko društvo.
U protekla tri decenija dosta je učinjeno što je ojačalo ugled ge o grafiije i pridonijelo općem društvenom razvoju. Potisnuta su mnoga naivna vjerovanja i objašnjenja. Praktičnim zahvatima pristupa se re alnije i kompleksnije, čemu bitno pridonose geografska istraživanja. Posebno je važno što je kompleksni geografski pristup proširen u opća društvena gledanja, u čemu je Geografsko društvo odigralo odlučujuću ulogu, odnosno njegovi stalni, a zatim i uvijek novopridošli članovi. Ne ma mjesta samozadovoljstvu. Moramo biti svjesni da, zbog subjektivnih slabosti i objektivnih razloga, zaostaje mo  u izvršenju suvremenih za daća i obveza.
Na dodirnom pojasu primorskog krša brzo se mijenjaju objektiv na stanja i odnosi, a društvena stremljenja i utjecaji trajno se modifici raju – “sve teče”. Treba trajno raditi i istraživanja usklađivati s objektivnim izmjenama i socijalnim stremljenjima. Napredak se postiže zahuk talim društvenim snagama, na taj tok je nemoguće utjecati bez konti nuiranog i detaljnog praćenja i razumijevanja. Primorski krš će biti objekt na kome će se naše Društvo, odnosno geografi Hrvatske, trajno dokazivati i aktualizirati. Tu zadaću i odgovornost treba prihvatiti i zato se osposobljavati.


Specifičnosti. Nećemo se zadržavati na prostornom ograničavanju primorskog krša, jer je to nemoguće izvršiti uz opću suglasnost a na duže vrijeme. S prirodnog aspekta rekli bismo, da je primorje kopneni pojas, u kome se osjećaju modificirajući utjecaji mora: veća količina padalina, te umjerenija kolebanja i prosječno više temperature, s po sljedicama koje iz toga slijede. I ti utjecaji nisu stabilni, kolebaju rit mi čki i povremeno. S društvenog aspekta, to je pojas u koji prodiru socio-ekonomski procesi, značajni za primorje. Vidjet ćemo da su ti procesi u naše doba posebno dinamični i njihov domet je teško fiksi rati. U mnogim komponentama prodiru dublje od prirodnih modifi kacija. Treba imati u vidu, da se živa geografska stvarnost ne može cijepati fiksnim međama. Prožimanja i međuovisnost su oznake života i razvojnih procesa – upoznavanje i preciziranje tog fenomena čini bit geografskog istraživanja.
Krš je temeljna posebnost kraja. U sastavu zemljišta prevladavaju čisti vapnenci; njihovim otapanjem ostaje neznatan neotopivi dio. Površje karakterizira goli kamen, otuda i etimološko porijeklo termina krš – kameni kraj. Neznatan je pokrov i teško se hvata vegeta cija, koja bi i u neporemećenim prirodnim uvjetima bila kržljava, a nega tivni utjecaji je snažno degradiraju i potiskuju.
Na gorovito krško primorje padaju obilne padaline, najveće u humid noj Evropi: godišnje i više od 5000 mm, a u jednom danu do 500 mm! Međutim, sve to brzo ponire u labirint podzemnih šupljina. Us prkos obilnih padalina, ne žubore potoci niz padine krških planina. Voda protječe sustavima podzemnih šupljina, te izbija “vri” na morskom dnu – vrulje, pravo prirodno čudo, značajno s prirodnog aspekta i zanimljivo za prosvjećena građanina.
Padaline su neravnomjerno raspoređene. Nakon kiša u zimskoj polovici, posebno u jesen, slijede česte suše koje tragično ugrožavaju život na kamenoj podlozi. Priroda krške podloge i klimatske posebnosti rezultiraju bezvodicom, negativnom specifičnošću kraja. To limitira domet valorizacije, posebno u uvjetima zaostalosti.
Borba protiv bezvodice je ključna zadaća i njeno rješavanje zah t j e v a angažiranje cjelokupnog nacionalnog potencijala.
Na dodiru dva glavna elementa Zemljine površine – mora i kopna, te zbog osobina geografskog položaja i reljefnih oblika, primorski krš karakterizira dinamičnost meteoroloških pojava. Snažna, hladna i redovito suha bura prati prodore zimske kontinentalne hladnoće. Naprotiv, jugo donosi s mora vlagu, posebno u prijelaznim godišnjim dobima. Dnevni zmorac “maestral” je velika blagodat za ljetnih vrućina. On postaje simbol svježine i ljetne privlačnosti – vje tar želja i veselja. Poznavanje i valoriziranje vjetrova, nužni su za uspješan razvoj i uključivanje u suvremene razvojne procese.
Značajka duge prošlosti pokretnog stočarenja bila je ovisnost o prirodnim uvjetima, koji su omogućavali oskudan i nesiguran život. Ljeti se izgonilo na planinske pašnjake, gdje su se ljudi i njihovo “blago” oporavljali od oskudnog i nesigurnog prezimljavanja. Varljive zime bile su teške na oskudnoj krškoj podlozi s nestabilnim meteo rološkim prilikama. Prilagođavanje prirodnim uvjetima usporavalo je ritam degradacije biljnog pokrova koji je malo napadan u vrijeme te škog opstojanja, tj. u ljetnim sušama.
Prijelaz na agrarnu ekonomiju i sesilni život, sa svim potrebama i aktivnostima koje ga prate, uvjetovao je brzo degradiranje vegetacije i ogolićavanje krša, posebno oko naselja. Neusuglašenost prirodne podloge i ljudskih postupaka brzo je donijela tragične posljedice. Tako degradiran i osiromašen prostor sada ulazi u krug intenzivnog svjetskog zbivanja. Uz to treba imati u vidu da je uključivanje intenzivni je tokom suhog ljeta, kad je prirodna podloga, posebno vegetacija, manje otporna. Suvremeni društveni odnos prema prirodnoj podlozi nepovoljnnji je od onoga u prošlosti. Podloga se opterećuje u doba pojačane bezvodice, suša i ugroženosti organskog života. O tome treba voditi računa u našim zahvatima i vladanju.
Posebno je važno da silnice suvremenog uključivanja i valorizi ranja spontano pritječu iz nacionalnog i međunarodnog zaleđa. Nužno je znati što to privlači u naše krško primorje.
Zbog ograničenog vremena i prostora ne možemo obrazložiti cjelovito značenje racionalnog okupljanja našeg ekonomskog života na obali, iako je to nužda u svjetskom gospodarskom udruživanju, a bitno utječe na prirodnu podlogu i njeno vrednovanje na tržištu zadovoljstva.
Nužno je znati koje posebnosti primorskog krša privlače, te njih racionalno podržavati. Europsko mediteransko primorje je u suvremenom svijetu glavna pozornica tržišta zadovoljstva, a u tom kraju “Adria” je posebno privlačna. Raznolikost pejzaža, klimatski ugođaj, obilje kulturnog nasljeđa, te ljudski temperamenat i prilagodljivost, značajni su činioci mediteranske privlačnosti i vrijednosti. U tom prostoru naše krško primorje se ističe u prvome redu svojom posebnošću, tj. pejzažnom raznolikošću i privlačnošću.


Pejzažna privlačnost je temeljna prednost krškog primorja. Mo ramo biti svjesni toga, to očuvati i vrednovati. Prostorni izgled – pejzaž i njegovo doživljavanje postaju sve značajniji u životu suvremenog pokretljivog čovječanstva. O pejzažu se vodi računa pri izboru smještaja rezidencija, mjesta odmora, predaha i susreta. Uspjesi fotografije, po sebno one u boji, i raznolika druga umjetnička izražavanja, otkrivaju i populariziraju privlačne pejzaže, koje, prosvjećeno društvo nastoji očuvati, kultivirati i cijeniti. Pejzaž postaje živ i neiscrpan izvor nadahnuća, prihoda i humanog oplemenjivanja.
Bogatstvo i raznolikost privlačnih pejzaža posebna su prednost koja je pridonijela novijem prosperitetu alpskog prostora i europskog Me di terana, odnosno, poluotoka Europe, kao cjeline. Osunčanost pove ćava draži mediteranskih pejzaža, te privlači stanovnike bogatijeg, ali tmurnijeg Sjevera. Taj odnos je pojačan općim razvojem i sve jačom socijalnom povezanošću, a to spontano jača. Teško je i zamisliti suvremene putnike bez fotoaparata. Oni snimaju slikovite vidike da bi u njima kasnije ponovno uživali, da bi ih iz mnogobrojnijih razloga i drugima pokazali. Fotoaparat na putovanju i projektor kod kuće pos taju oznake suvremenog standarda. Atraktivni pejzaži ponovno privlače čovjeka, pa se tako, spontano i besplatno, propagira njihova ljepota.
U slikovitom i osunčanom Mediteranu, naš primorski krš se posebno ističe pejzažnim bogatstvom i raznolikostima. Ne možemo se pohvaliti da smo toga svjesni i da to dovoljno valoriziramo. Uz nepoznavanje suvremenih zbivanja u svijetu, nedostaje nam poznavanje naše stvarnosti i pejzažna kultura koja iz toga slijedi. Uočavanje, i valori ziranje pejzažnih osobina i raznolikosti odlučujuće je za naše uspješno uključivanje u svjetsku zajednicu. To donosi dobit i jača pre s tiž. Otuda proističu zadaća i obveze geografa. Ovo je ujedno polje primijenjenog rada.
Nije i ne smije biti svrha, okretati se unatrag, ali za buduću pouku potrebno je imati na umu, da nismo racionalno trasirali prometnice ni locirali različite objekte kako bi što više postigli, a što manje žrtvovali. Te spoznaje trebaju postati kolektivni posjed, iz kojeg će izniknuti snage progresa i nužni korektivni.
Gorovito i krševito primorje – to je temeljna prirodna oznaka našeg primorja. U ovom trenutku valorizira se samo uski u prvome redu kopneni, obalni pojas, i to s nedovoljnom racionalnošću. Međutim, u cijelom kršu nalazimo specifičnosti, atraktivne za prosvijećena čovjeka. Iz kraškog zaleđa pritječu rijetke, ali bistre tekućice a more se ističe prozirnošću i modrinom. U bistrom moru ogleda se raznolik i priobalni pejzaž, čime se dojmovi udvostručuju.
Raznolikost i razvedenost fasade, kojom gledamo na more i u svijet, izuzetno su bogate. Protkanost mora i kopna uvjetuje neponov ljive i privlačne pejzaže. Vidici se različito doživljavaju – prema mjestu odakle ih promatramo, godišnjim dobima, vremenskim prilikama i ljudskim raspoloženjima.
Gorovitost je specifična prednost; puno je vidikovaca s kojih se pogledi različito i bogato doživljavaju. Treba te točke zabilježiti, pre cizirati njihove prednosti i učiniti ih pristupačnima. Te prednosti se mogu i moraju cijeniti u našem vremenu kad se ljudi toliko kreću, te žele i trebaju osvježenja u prirodi. Takav postupak donosi dobiti, jača i osvježuje nacionalni organizam, te pridonosi ugledu u svjetskoj za jednici. U razvijenom društvu organiziraju se avionski letovi da bi se neki kraj pogledao i doživio iz ptičje perspektive, a u našem slu čaju priroda pruža mogućnosti za takvo duže i ponovljivo zadovoljstvo.
Iskustvo s Bokom Kotorskom uvjerljivo potvrđuje da se jedinstvena ljepota pejzaža najimpresivnije doživljava iz ptičje perspektive, u ovom slučaju, sa zavoja lovćenske ceste. Taj prizor je nadaleko poznat u svi jetu, kao simbol ljepote našeg primorja. Lovćenski vidik nije jedini. Na dugom potezu od Nanosa do Rumije redaju se specifični, po lje poti neponovljivi vidici. Pogledi s biokovskog strmca otkrivaju pej zaže koji se iz nizinske izoliranosti ne mogu dočarati. Velebitski pri jelaz i vrhovi otkrivaju bogatu panoramu složenog kvarnerskog prostora, a istaknuta Učka, nudi obilje pejzaža koje se ne iscrpljuje ni po novljenim doživljajem. Promatran s Marjana ili s različitih dijelova gorskog luka (Kozjaka i Mosora), splitski amfiteatar izgleda svaki put drugačije, ali uvijek posebno lijep. Panorama koja se ukazuje pogledu s peljeških reljefnih stepenica na jedinstveni korčulansko-orebički pro laz, može se natjecati za prvenstvo po svojoj ljepoti u slikovitom mediteranskom prostoru. U otočnom arhipelagu nalazi se obilje specifičnih vidika koji pobuđuju bogate doživljaje. Pogled što se pruža s Vidove gore, Svetog Mihovila (na Ugljanu) i Osorčice, samo su pojedinačni predstavnici bogatog izbora prirodnih ljepota, još nedovoljno poznatih i nedovoljno pristupačnih.
Vremenske izmjene povećavaju pejzažne raznolikosti i bogatstva. Bogato podnevno sunce obasja ih u cijelosti, a obojene aureole, pri zalazu sunca izmješaju se u daljini jadranske pučine. Posebni su to doživljaji i ostaju u trajnom sjećanju. Jutarnje buđenje prirode i isticanje reljefnih kontura okolice oduševljavaju i ponovno privlače.
Naše slikovito primorje poznajemo uglavnom u ljetnom ruhu, kad velike vrućine i česte suše ograničavaju zadovoljstvo a udobnost, te se pasebno cijeni osvježavajući dašak zmorca (maestrala). Svježina ranog proljeća, nježnost zelenila i obilnih cvjetanja, čine to doba posebno ugodnim i sve više će privlačiti, posebno izletničku posjetu. Koliko je zadovoljstvo poslije sniježnog pokrivača u zaleđu, posjetiti raskošno cvjetanje bajama! Obnova zelenila s jesenjim kišama, prinosi glavnih kultura, ugodna klima i opće raspoloženje privlače čovjeka i još će ga više privlačiti. Kombinacija morske modrine, priobalnog zelenila, sivila vapnenačkih strmaca i planinskih sniježnih kapa, čine nezaboravnim osunčane zimske pejzaže.
Na raznolikoj i privlačnoj prirodnoj podlozi, na poseban način se doživljavaju i ekstremne vremenske prilike. Uporni jugo snažno uzvitla morsku pučinu, donosi obilje vlage, a gorja zastre tmurnnm oblacima. Ovakvi vremenski uvjeti se posebno doimaju za jesenjih i proljetnih oluja. Bura donosn suprotne posebnosti i donosi jedinstvenu vidljivost. Svojim snažnim udarima tjera u zaklon, a površina priobalnog mora “dimi” sitnim kapljicama. Svježi dnevni zmorac rekreira, potiče na aktivnost i obogaćuje ljetnje doživljaje. Susjedstvo mora i gorovitog kopna uvjetuju specifične meteorološke pojave koje privlače zanimanje i proširuju znanje prosvjećenog čovjeka, te bogate život razvijenog društva.
U reljefnoj raščlanjenosti, obalnoj razvedenosti i vremenskoj iz-mjenjivosti, obilje je detalja i specifičnosti koji upotpunjavaju cjelinu i privlače čovjeka. Neka od takvih mjesta su već zaslužila posebnu pažnju i status spomenika prirode ili nacionalnog parka. Međutim, ovo nisu izuzeci, već samo skladni detalji bogate cjeline. Priobalno-otočni pojas je zbog raznolikosti pejzaža i vremenske izmjenljivosti pravi park, nacionalnog i internacionalnog značaja.
Prirodne posebnosti priobalnog pojasa su prostorno i uzročno po-vezane s neposrednim zaleđem, te ih treba povezano promatrati i va-lorizirati. Priobalni pojas je dio šireg Dinarskog gorja. U sastavu gorja prevladavaju karbonatne stijene, u kojima se razvio duboki krš. Nez-natni udio drugih, tj. klastičnih stijena, modificira modeliranje i povećava reljefnu raznolikost.
Moćni gorski bedem zadržava vlažne zračne struje koje pritječu s mora, pa na primorskim stranama padaju obilne i nagle kiše, ali voda uglavnom otječe u podzemlje. Rijetka, ali moćna vrela, hrane malo  brojne tekućice, koje su u vapnencima usjekle duboke sutjeske i ka njone. Uzajamni odnos klastičnih stijena i dominantnih vapnenaca uvjetovao je modeliranje izrazitih zaravni koje bitno odudaraju od susjednog nemirnog kršnog reljefa. Te raznolikosti privlače pažnju i prosvjećen čovjek ih želi razumjeti.
Između pitomog priobalja i planinskih vrhova poredani su vege-tacijski katovi, značajni, ne samo za prirodne odnose, već i za ljudski život. Trajno zelenilo u priobalnom i otočnom pojasu oznaka je pitomosti klime. Taj pojas u toku zime privlači i oduševljava pokretljivo društvo željno osvježenja i odmora, a od pamtivijeka je bio prezimni zbijeg pokretnog stočarenja. Mnogostruko značenje hrasta u srednjim visinama očuvano je u popularnom terminu “dubrava”. Bukove šume u visinama vlažnih primorskih strana odražavaju marinski utjecaj, a pašnjaci na rudinama najviših planina bili su žarišta života i od presud nog značaja u iskonskom i teškom submediteranskom stočarenju. Na prijelazima i vrhovima Dinarskog gorja, lako je uočiti među i razlike između primorske i kopnene strane.
Bezvodica je tradicionalna nedaća primorskog krša. Bogate padaline brzo poniru u podzemlje, a ljeta su često praćena dugim sušama. Vrela su rijetka, a zadržati vodu bogatih padalina bilo je teško i uspijevalo samo djelomice. Lokve i bunari u nepropusnom tlu sadrža vali su male količine slabe vode, nedovoljne za elementarne potrebe ljudi i blaga. Spremanje zaliha vode u cisterne je skupo i malobro jnima dostupno. Trebalo je čekati etapu cementa da se taj način vodoopskrbe raširi. Teškoće su i dalje ostale, jer nova tehnolo gija ovisi o novčanom prihodu, odnosno uključivanju u tržišno gospodarstvo, što se teško pos tizalo u siromašnom krškom kraju.
Tradicionalno stočarenje je manje osjećalo nedaće nastale uslijed bezvodice, te se ljeti boravilo na planinskim ispašama, gdje su svje žina, ljetni pljuskovi, sniježnici, ledenice i lokve olakšavali osiguranje mi nimalnih zaliha vode. Prijelazom na sesilni život, boravkom preko ljeta u nizinama i povećanjem potreba za vodom, bezvodica je postala izu zetno teška nedaća.
Svojstvo je našega vremena, da kontinuirani i sve intenzivniji ži vot u niskom primorju povećava potrebu za vodom i potrošnja brzo raste, posebno u sušno ljetno doba. Neposredne ljudske potrebe i želje, posebno na tržištu zadovoljstva, traže vodoopskrbu bez ograni čenja. Voda je potrebna i za natapanje kultura, što je bitan uvjet suvremenog preobražaja. Litoralni preokret je praćen privlačenjem industrija i drugih grana gospodarstva, a svi su veliki potrošači vode. Moderno gospodarstvo i s tim povezan način života, traže goleme količine energije, odnosno hidroenergije, za koju se mogu koristiti rijetke primorske tekućice. Suvremeno valoriziranje krškog primorja traži prometejski zaokret, tj. da u izuzetno nepovoljnim prirodnim uvje tima labilna vodo opskrba smijeni bezvodicu! I za ograni čen us pjeh u toj zadaći potrebne su velika mudrost i umješnost. Treba racio nalno utvrditi prioritete onih koji trebaju vodu.
Već je mnogo učinjeno, ali ostaje još više da se uradi. Na pogodnim mjestima ujezerene su tekućice: Lokvarka, Gacka, Lika, Cetina, ponor nice u Livanjskom polju, Neretva, Trebišnjica i ponornice u Nikšićkom polju. Umjetnim kanalima i tunelima voda se provodi do mjesta s kojih se najbolje koristi njen pad u cilju pokretanja električnih turbina. Elektroprivreda je prva nastupila s tim prekretničkim zahvatima, ali je uz elektricitet, voda neophodna mnogima. Problemi se moraju rješavati i raspodjela vršiti s tog kompleksnog aspekta. Poseban je prob lem što je voda svima najpotrebnija ljeti, tj. u vrijeme kad je najmanje ima!
Rješenje problema vode je najteža zadaća što se postavlja u valori-oziranju primorskog krša. U rješavanju te zadaće pokazat ćemo koliko smo dorasli svom vremenu i sposobni krenuti u bolju budućnost, a najveća količina padalina nam pobjegne kroz kraški krtičnjak u podmorje. Dobivanje vode iz mora je perspektiva koja ovisi o općem znanstvenom i tehnološkom napretku, ali to traži energiju, za koju treba upotrije biti vodu ili steći sredstva za druge izvore. Na krškom primorju je nemoguće riješiti problem vode bez općeg zalaganja i razumijevanja njegove težine i značenje. Ta spoznaja mora postati dio naše kolektivne svijesti. Surađujući na ovom složenom zadatku geografi mogu mnogo doprinijeti rješavanju jednog od najvećih nacionalnih problema.
Za ogoljelost krša popularizirane su različite legende o krivici dru-gih, čak i davnih Rimljana. To je ljudska sklonost da se za zlo okrive drugi. Najnovije izmjene pokazuju da se, usprkos prirodnih nedaća (oskudica tla i ljetne suše), vegetacija relativno brzo obnavlja u novim uvjetima manjeg sociogenog opterećenja. Obnova vegetacije na golim kamenjarama upućuje na to, da je od rimskih vremena moglo biti više ciklusa uništenja i regeneriranja biljnog pokrova.
Degradacija vegetacijskog pokrova bila je uvjetovana povećanjem broja stanovnika i porastom potreba za drvom, posebno jačanjem se sil nog života i povećanjem udjela koza u stočarstvu. Uz to treba imati u vidu socijalnu izoliranost i zaostalost. Drvo je bilo potrebno za građu, za alatljike i ogrijev. Otkres za zimsku prehranu stoke kljaštrio je stabla, koza je brstila pomlad, a panj je vađen radi održavanja vatre na otvorenom ognjištu. Pred tim kompleksnim napadom širila se golet. Prisvajanje i obzidavanje privatnih posjeda omogućavalo je obnovu vegetacijskog pokrova u čuvanim “ogradama” – očit dokaz ljudskog i relativno mladog negativnog utjecaja. Oskudno izolirano životarenje uništavalo je vegetacijski pokrov, a uključivanje u život širih prostora smanjilo je pritisak na osjetljivu podlogu i pogodovalo obnovi bilja.
U ovom prijelaznom vremenu postupne obnove vegetacijskog po-krova, te nužne ali spore izmjene navika, nailazimo na nove poteškoće i zadaće. Neopreznost izaziva česte i tragične požare u vrijeme ljetnih suša. Obnovljene, neiskori štene i ljetnom žegom spržene trave postale su prirodna potpala, a bezvodica otežava i onemogu ćuje gašenje. Pot rebno je aktualizi ranje znanja i širenje racio nalnog prilagođavanja, u ćemu geografi mogu mnogo pomoći.


Prometni preporod. Zbivanja u primorskom krškom pojasu pot-vrđuju opće iskustvo, da je prometno povezivanje prekretnički činilac koji omogućuje susrete, sporazumijevanja, suradnju i zbrajanje aktivnosti, a to je bit litoralnog preokreta. Litoralna valorizacija crpi razvojne snage iz prametnih veza.
Globalno cirkuliranje ljudi, roba i ideja polarizira se oko žarišta na morskim obalama. Tu se povezuju različite vrste kopnenog i zračnog prometa s moćnim prekomorskim robnim transportom, koji je naj efikasniji i najjeftiniji. Ta prometna povezanost i zbrajanje potiču na okupljanje i razvitak ključnih žarišta društvenog života.
Na morskoj obali se najuspješnije surađuje, najrentabilnije poslu-je i najugodnije osvježava. Ne možemo se pohvaliti da smo dobro uoči  li i valorizirali tu ključnu ulogu prometa, iako smo imali pouku od drugih i dosta osobnog iskustva. I u prošlosti su velika ostvarenja u nas bila uvjetovana u prvome redu prometnom povezanošću (Dubrov nik, Rijeka, Zagreb itd.)
U našoj geografskoj literaturi je zastupano i u javnosti rašireno mišljenje, kako je naše primorje u nepovoljnom prometnom položaju zbog planinske barijere prema zaleđu. Ne umanjujemo negativan utjecaj tog prirodnog elementa, već ističemo; da je to značenje pojačano krškom prirodom kraja, ali je očito da nije bila dovoljno uočena slo ženost razvojnog procesa i nije praćeno sve ono što se u svijetu događa. Prijelaze preko Alpa ubrajali su u prošlosti u velike povijesne događaje, a sada se preko njih bez prekida proteže najrazvijeniji transeuropski pojas. U našem kraju nisu do sada bili izraženi društveni procesi koji bi umanjili ili otklonili negativan utjecaj dinarske planinske barijere.
U rješavanju suvremenih prometnih problema nerealno i nepotrebno se pozivamo na prošlost, na ono vrijeme kad su odnosi bili znatno drugačiji. Ne govorimo o iskonstruiranim mrežama “rimskih putova” jer su koncipirani u vrijeme kad su geografski odnosi bili nepoznati i na temelju skromnih nalaza na terenu. Karavanski promet je dospio do našeg vremena i njegov je primjer poučniji. Karavanski pri jevoz u vrijeme intenzivnog stočarenja bio je usklađen s životnim prilikama onoga vremena. Stočarske kirijaške usluge bile su vremenski ograničene na ljeto i najintenzivnije u krajevima gdje je pokretno stočarenje bilo razvijeno. Karavarnske staze su vodile preko stočarski važnih ravnjaka i izbjegavale “klance jadikovce”. Stočari su bili prometni posrednici i ključni činilac u trgovačkoj razmjeni. To objašnjava dugu povijesnu ulogu i značenje Dubrovnika.
Probijanje kolskih cesta početkom 18. stoljeća a kasnije i željez-nica, nužno se usmjerava prema nagibima i visini prijelaza, a ovisi i o širini planinskog pojasa. Oživljavaju “klanci jadikovci”, život silazi u doline. U novim uvjetima težište pomorskog života prebacuje se u sjeverozapadno primorje, gdje su prijelazi prema zaleđu niži i svedeni na uski “gorski prag”. Sjeverozapadni primorski sektor ima i europsko ključno značenje, jer omogućuje duže valoriziranje efikasnijeg i jeftinijeg pomorskog prijevoza. U lako pristupačnom zaleđu nalazi se vrijedan srednje-pridunavski prostor, a u primorju su najvrijedniji dijelovi sjeveroistočno-jadranskog priobalja. Prirodne pogodnosti i razvoj društvenih snaga omogućuju u sjeverozapadnom sektoru ono, što je u drugim dijelovima teško ostvariti. O tim odnosima se ne vodi dovoljno računa i očito je da ih i geografi slabo obrazlažu.
U suvremenom prometu ključna je uloga cestovnih veza, zbog široke primjenljivosti i velike socijalne podrške. Kod nas se i suviše ističe uloga priobalne ceste. Neosporno je da je njen značaj velik i sigurno je ulaganje za njeno održavanje najrentabilnije ulaganje na nacionalnom teritoriju. Međutim, uzdužnim priobalnim dijelom ne pritječu snage koje pokreću litoralnu valorizaciju. To se ostvaruje transverzalnim vezama, između obale i zaleđa. Priobalna cesta omogućuje litoralno stru janje, difuziju transformacijskog procesa i polarizaciju oko najpovolj nijih i najdinamičnijih žarišta. Taj proces litoralne diferencijacije do šao je jače do izražaja otkad postoji (1964. god.) priobalna cesta.
Obavljen je golemi posao na ostvarenju novih i modernizaciji novih transverzalnih veza. U početku je težište bilo na željezničkim veza ma: izgrađene su dvije nove pruge i jedna uskotračna je norma li zi rana. Veća prilagodljivost i spontana socijalna podrška sve više daju prednost cestovnim vezama. Već imamo 14 cestovnih veza izme đu obale i zaleđa sa suvremenim kolnikom. Glavnina ih je moder  nizirana, a ima i potpuno novih. Sve ovo pokazuje koliko su snažne i spontane težnje povezivanja s primorjem. Ovaj ogroman posao se dovoljno ne ističe i ne poznaje, a mnogostruko je značajan za naše vrijeme.
Ne možemo se pohvaliti da su u tom velikom poslu bilo dovoljno uočeni objektivni uvjeti i racionalna perspektiva. Mnoge ceste su izgrađene na velikim visinama, što otežava i onemogućuje trajnu prohodnost. Nije se dala prednost najperspektivnijim pravcima, koji bi rentabilnošću osiguravali podršku onim manje važnim. Teško je shva titi kako izuzetno povoljan prijelaz preko Dugog polja (672 m), “naj pogodnija veza između Panonske nizine i srednje Adrije”, još nije ce stovno valoriziran. Split, najdinamičnije žarište na obali, nema su vre  menu cestovnu vezu sa zaleđem.*
Zato što nema pogodnih cestovnih veza između srednjeg primorja i zaleđa, promet se suviše usmjerava prema sjeverozapadu i teče dalje priobalnom cestom, gdje dolazi do nepotrebnih i opasnih zagušenja. Uređenje cesta u dolini Une i Butišnice bitno bi popravilo odnos ne samo srednjeg, već i cijelog primorja prema zaleđu, kako nacionalnom, tako i međunarodnom. Unsko-butišnička cesta je dio velike trans europ ske prometnice, koja kroz najprohodniji pojas europskog poluotoka spaja pribaltički s jadransko-jonskim sektorom. Taj perspek tivni smjer je dogovorno uvršten kao magistralni u mrežu transeuropskih cesta (E65). Meridijansko pružanje između prostora koji se međusobno priv lače, daje toj magistrali prvorazredan europski značaj.
Izgradili smo dosta veza i uredili više prijelaza preko dinarske barijere. Razlike u njihovoj opterećenosti, odnosno korisnosti, pokazuju učinjene propuste i potrebu nužnih ispravki. Prošlo je vrijeme nagađa nja, iskustvo nameće pouke koje treba slijediti. Nedovoljna geografska naobrazba je uzrok mnogih propusta.
Koliko je litoralno valoriziranje povezano s prometnim uključivanjem, može se ocijeniti prema rasporedu i ulozi aerodroma. Od naših 15 aerodroma, osposobljenih za međunarodni promet, 7 ih je u krš kom primorju. Želja da se pruži bolja usluga ujedno služi i kao glavni pokretač za gradnju još 4 zračna pristaništa. Avionski promet najspontanije reagira na objektivne uvjete i odražava intenzitet naše litoralne transformacije.
Relativna zaostalost i propusti u prometnom povezivanju pokazuju, da nam nisu bili dovoljno poznati priroda litoralnog preporoda i objektivni odnosi na našem prostoru. Geografska je zadaća, da se uspo ređivanjem krajeva s različitim uvjetima i stupnjima razvoja uoči bit razvojnog procesa, pa da se na temelju poznavanja vlastitog pros tora, pridonese racionalnom usmjeravanju naših postupaka.


Štetno zbijanje. Prometne veze i s njima povezane posljedice uvje tuju zbijanje stanovništva i njihovih aktivnosti u uski kopneno obalni pojas, s koncentra cijom oko najdinamičnijih žarišta. Ostvarenje i način trasiranja priobalne ceste pojačali su taj proces. Okupljanje je ubrzalo emigra ciju s izoliranih otoka i iz zaostale Zagore. Litoralni preporod privlači imigrante i iz daljeg zaleđa u područje tradicionalne emigra cije.
Zbijanje stanovništva i njegovih aktivnosti u uski priobalni pojas mnogostruko je opasna i besperspektivna pojava. Taj proces se odvija spontano, bez potrebnog planskog usmjeravanja. Aktivnosti, koje se uzajamno isključuju, traže iste lokacije. Nekontrolirano zbijanje je po sebno opasno u našem razvedenom i krškom primorju, gdje je strujanje mora relativno neznatno, a pritjecaj voda s krškog kopna specifičan i slab. Takvi odnosi su posebno nepovoljni u doba ljetnih suša, kada su procesi onečišćavanja najintenzivniji.
Glavni i multifunkcionalni centri su jako onečistili i degradirali okolno more. To posebno vrijedi za Rijeku i Split. Potrebe glavnih žarišta su sve veće, traže se novi smještaji, a time se širi negativni utjecaj. Radi spomenutih prednosti obalnog položaja, takav smještaj traži sve veći broj industrija, a time se širi negativni utjecaj. Posebno su opasne one industrije, koje zbog dimenzija svog rada i tehnološkog procesa jače ugrožavaju okoliš. Na drugoj strani, u glavnim i zbijenim žarištima sve manje je mogućnosti, a sve veća potreba morskog osvježenja!
Suvremeni uređaji infrastrukture, posebno sanitarni, ne prate glavninu obalnih objekata, čak ni onih, koji su namijenjeni osvježenju i zdravstvenom rekreiranju. Posebno je opasno što novi proces nailazi na stari i naivni mentalitet, po kome “more može sve progutati”!
Onečišćenje i degradacija priobalnih mora je zabrinjavajuća svjetska pojava. To je skupi danak koja moraju plaćati razvijene primorske zemlje, čiji stanovnici nužno i željno traže obale gdje se mogu osvje žiti i rekreirati. Sredozemno more, posebno njegov jadranski zaljev, privlače svojom svježinom i relativnom čistoćom, ali te su prednosti veoma ugrožene, jer su ova mora doista izolirana, s ograni čenim mo gućnostima recikliranja. Opasnost je posebno velika u našem razve de nom krškom primorju, gdje je cirkuliranje slabije, a pritjecaj vode s krškog kopna malen, posebno ljeti, kada je negativni utjecaj najveći. Spoznajne o ugroženosti nužno se širi, pa su potrebne razumne mjere i kolektivno zalaganje, da se naše najveće nacio nalno po  te n ci  onalno bla go što racionalnije troši i što duže održi. Neod go voran postupak izaz vao bi tragične posljedice.
Treba nastojati osposobiti kolektivnu svijest za kritički pristup, koji su u tu svrhu angažirani da odgovorno rade. U prijelaznoj etapi moglo se dogoditi da trasiramo ceste koje onemogućuju ono zbog čega su izgrađene tj. radi valoriziranja obale. Mnogi arhitektonski objekti šablonizirane betonske geometrije odudaraju od složenog i privlačnog pejzaža, kome su se bolje prilagođavali naši neuki preci.
Nužno je tražiti najpovoljnija i usklađena rješenja za lokacije pojedinih ustanova i uz to odgovorno odlučivati. Različiti oblici socio-ekonomskog valoriziranja međusobno se isključuju, ne samo prostorno, već i funkcionalno.
Svjedoci smo složene urbane degradacije, te stanovnici nužno i spontano teže prema prostorima prazničkog osvježenja ili trajnog stanovanja. Industrijska objekti i lučki uređaji degradiraju kopneni i mor ski okoliš. Rekreacija i tvornice ne mogu djelovati u bliskom susjed stvu. Treba odgovorno odlučiti kome i na koji način dati prednost.
Nakon dva decenija litoralne transformacije postaje očito, da treba naći nove prostorne mogućnosti i širiti pojas valoriziranja na otoke i u Zagoru. Proširenje ovisi o prometnim vezama i osiguranju uključivanja u glavne mreže infrastrukture.
Otoci pružaju veće mogućnosti proširenja litaralne transformacije. Otočna obala (4024) km duža je od kopnene (2098 km). Procesi depopulacije koji karakteriziraju noviju fazu otočnog života pokazuju, da još nema preduvjeta za pozitivan preokret. Uključenje u električnu mrežu nije bitno izmijenilo negativni tok. Slabi rezultati su postignuti i u pogledu uređenja vodovodnih priključaka. Još nije uspješno riješen problem prometnog povezivanja.
Plovnim vezama otoci se ne mogu organski uključiti u dnevna radna migriranja i život susjednog kopna. Koliko su važne trajne prometne veze dokazuju “primošteni”, tj. otoci koji su prirodnim ili umjetnim načinom uključeni u prometni sustav susjednog kopna. Umjetno dru štveno primošćivanje uključilo je u povezan kopneni život Čiovo i Mur ter, a sada se to zbiva u znatno većem omjeru s Krkom. Sigurno će tehnički razvitak i društvene potrebe ostvariti nove “primoštene”, ali treba imati u vidu da to neće donijeti samo pozitivne rezultate. Is kustvo s Krkom pokazuje da u uključivanje u život susjednog kopna privlači industrijsko-lučke uređaje, koji idu na štetu rekreacijske po godnosti, bitne prednosti otoka. Negativni ekološki utjecaji s valorizi rane kopnene i otočne obale ugrožavaju ubrzanim degradiranjem pred nosti našeg razvedenog, ali krškog primorja.
Okupljanje litoralne transformacije u priobalni kopneni pojas djeluje još negativnije na zaostalu i izoliranu Zagoru, koju je zahvatio ubrzani proces raseljavanja. Socio-ekonomske razlike između priobalnog pojasa i Zagore su velike, a prelijevanje stanovništva se vrši spon tano, elementarnom snagom. Ostaju stara, biološki neproduktivna go dišta i prijeti odumiranje. To je mnogostruko opasno. U razvijenom priobalnom pojasu mali je prirodni prirast, a populacijsko povećanje je nastalo radi doseljavanja, prvenstveno iz neposrednog zaleđa. I ovaj bi izvor prema najnovijem razvitku uskoro presahnuo, a demografsko propadanje bilo bi povezano s ekonomskom pustoši. Kopneni priobalni pojas ostao bi populacijski izoliran od daljnjeg zaleđa, što je mnogo struko opasno.*
Na sadašnjem stupnju razvoja, u priobalnom pojasu se osjeća po treba rezidencijske disperzije prema manje napadanim i ekološki pogodnijim prostorima. Bliska Zagora bila bi prostorno pogodna, ali je prometno izolirana, a nedostaju i drugi elementi infrastrukture, po sebno vodni priključci. Temeljni je interes krškog primorja i cijele zajednice, da se litoralna valorizacija proširi prema zaleđu. Time bi se ostvarili uvjeti racionalnijeg rasporeda pojedinih elemenata društvenog života i dopunio valorizacijski kompleks.


Uključivanje gorsko-krškog zaleđa. Uz radnu snagu, iz Zagore mogu pritjecati i drugi razvojni poticaji. Autarkijska poljoprivreda je davala malo i nesigurno, ali zato komercijalno orijentirano poljodjelstvo može postati važan izvor opskrbe i zarade, posebno u poljima. Raseljavanjem i smanjenjem društvenog pritiska regenerira se biljni pokrov, što se u povezanom i razvijenom društvu može mnogostruko valorizirati.
Gorsko-krški kompleks ima svojih specifičnih čari i privlačnosti. Blizina mora i gorja omogućuje kombinirano valoriziranje, a to će se sve više cijeniti. Posebno je važno da su krški pejzaži izuzetno raznoliki, i izraziti. Ima i drugih posebnosti koje će sve jače privlačiti prosvje ćeno društvo. Na kršu je moguće razgovarat s prirodom, te razumijeti odnos društva i osjetljive podloge.
Gejzirsko izbijanje vrulja iz morskog dna jedinstvena je prirodna pojava, vezana za krška primorja. Na tu prirodnu pojavu treba skrenu ti pažnju, što nismo do sada učinili. Voda redovito sporo izvire iz zem ljišta, a na kršu odjednom, izbijaju ili poniru čitave rijeke. Te pojave impresioniraju i ljudi ih žele razumjeti.
Rijetke rijeke koje pritječu i nose trošine iz nepropusnih stijena, usjekle su kroz vapnence slikovite, uske i duboke kanjone. Kanjoni Tare, Pive, Morače, Neretve, Cetine, Krke i drugi, jedinstvene su i priv lačne prirodne pojave. Otjecanjem i prijenosom trošina, tekućice redovito usijecaju korito i šire dolinu. Na kršu se javlja suprotna pojava: rijeke odlažu vapnenastu otopinu i sedrenim pragovima pregrađuju dolinu u niz jezera. Tako je Korana pregradila dolinu u stepeni časta Plit vička jezera. Slične pojave imamo na Plivi, Krki, Uni, Trebižatu i drugima. Taj stvaralački proces odvija se pred našim očima i potiče nas da ga nastojimo razumjeti. Koliko su te pojave zanimljive i poučne, vidi se po golemom uspjehu i značenju Nacionalnog parka Plitvička jezera.
Krško podzemlje krije razgranat i zanimljivi svijet, ukrašen raznolikim sigastim tvorevinama. Postojnska i Škocjanska spilja, Cerovečke spilje, Veternica, Vranjača i druge, postaju privlačne svjetske zname nitosti. Trajno se otkrivaju novi objekti i taj skriveni svijet je važna dopuna površinskim ljepotama i privlačnostima. Jame bezdanice i goleme provalije odraz su velikih podzemnih šupljina. Provalije i jezera oko Imotskog polja prava su svjetska čuda.
Gomile koje krune glavice, spomenici su starodrevne civilizacije. Ruševine istaknutih gradina i kula, te impozantne nekropole stećaka, govore o dugoj i specifionoj prošlosti gorsko-krškog prostora.
Suvremeni zahvati koji zadržavaju vodu na površini i odvode je dalje tunelima i cjevovodima, bitno mijenjaju prirodne odnose. Udru-ženi um pronalazi načine i sredstva da modificira i izmijeni stečena stanja.
Visokoplaninski pašnjaci su ljeti oporavljali blago iscrpljeno zim skim gladovanjem, a uz to su se i ljudi rekreirali. Sada im se ukazuju mogućnosti ljetnog i zimskog osvježenja. Tu postoje skromna skloništa za pastire i druge ljude, a uređuju se i centri za udoban ljudski život. Preobrazba gorsko-krškog pojasa ovisi o prometnom uključivanju u život širih prostora, posebno priobalnog kraja.
Na oporoj podlozi teško je životarilo i stradavalo izolirano stanov-ništvo, a sada suvremenim prometnicama teku životni tokovi, koji se obnavljaju i jačaju na privlačnim putevima planinsko-krškog pojasa. Za uspjeh te transformacije nužno je uočiti bit procesa i objektivne uvjete, te racionalno dokučivati vjerojatni daljnji razvoj.
Na oskudnoj krškoj podlozi teško se s blagom “prezimljavalo”, a u novim uvjetima povezanog života i suradnje treba omogućiti, ne samo privlačno “ljetovanje”, već trajno ugodan život. To je mogućnost našeg vremena, a njeno ostvarenje ovisi o umnom osposobljavanju i angažiranju.
Oskudni primorsko-gorski krš postao je prag, preko kojeg se uključujemo u svjetske razvojne procese. On omogućuje prijelaz u bolji život. Uspjeh tog preokreta ovisi o dobrom poznavanju prirodnih uvjeta i socio-e konomskih procesa. Kompleksni geografski aspekt otvara široko i značajno polje rada, pa može bitno pridonijeti našem općem boljitku.
Na presudnom stupnju našeg kolektivnog razvoja, uključujemo se u globalni život putem prirodno oskudnog primorja, gdje treba ostva-riti uvjete rentabilnog rada i ugodna života. Da bi se to ostvarilo treba poznavati prirodnu podlogu i opće razvojne socio-ekonomske proce se. Kamenitost, bezvodica i iscrpljenost kraja, glavne su prirodne nedaće.
U novim uvjetima potrebno je u primorskom kršu omogućiti do-bro i kompleksno prometno povezivanje. Treba istražiti i utvrditi “što prirodna podloga u tom pojasu susreta i suradnje omogućuje i čemu opći socio-ekonomski odnosi pogoduju. Ti odnosi se trajno modificiraju i mijenjaju, pa u tom smislu treba pronaći odgovarajuća rješenja i usmjerenja.
Upoznavanje labilnih odnosa i razvojnih procesa u primorskom kršu, te sudjelovanje u racionalnom usmjeravanju, trajna su zadaća hrvatskih geografa, odnosno njihovog Društva.
Literatura 
Gušić, B. Čovjek i kras. Krš Jugoslavije I, 1957, str. 23-48.
Gušći, B. Čovjek i voda u kršu. Krš Jugoslavije VI, 1969, str. 5-18.
Roglić, J. Geografski aspekt dinarskog krša. Krš Jugoslavije VI 1969. g, str. 19-38.
Roglić, J. Raznolikosti, specifičnosti i valoriziranje primorskih krških pejzaža. Simpozij Ekološko valoriziranje primorskog krša, JAZU 1976, str. 7-17, Split. 
Roglić, J. Geografska pogodnost prometnog, posebno cestovnog valoriziranja Hrvatske, Republički SIZ za ceste 1978, str. 115-127.
Geografija Hrvatske, Zagreb, Školska knjiga 1975, Sv. 5 i 6, (više članaka i autora).
Regionalni prostorni plan Južnog Jadrana, završni izvještaj. Projekt “Južni Jadran”. Dubrovnik 1969.
Koordinacioni regionalni prostorni plan Gornjeg Jadrana, završni izvještaj. Projekt “Gornji Jadran” Urbarnistički institut SRH Zagreb, i Urbanistički institut SRS Ljubljana (bez oznake godine).
________________


RAZNOLIKOSTI, SPECIFIČNOSTI 
I VALORIZIRANJE 
PRIMORSKIH KRŠKIH PEJZAŽA*


Primorski krš. Iako je objekt našeg simpozija prvenstveno proces, važno je znati i prostorni obuhvat, na kome se on odvija. Treba precizirati na šta se od nosi naziv “primorski krš”. U tom pogledu imamo iskustava i saznanja. Na primor skoj strani naše zemlje, posebno u priobalnom pojasu, vrše se u novije doba inten zivne socio-ekonomske izmjene, što se odražava u cijelom nacionalnom organizmu i utječe na odnose u međunarodnom krugu. 


Primorje i krš su temeljna prirodna obilježja tog prostora. Primorje znači da je kraj pod utjecajem mora, koje uvjetuje smanjena termička kolebanja i veću količinu vlage. Krška podloga znatno modificira ta primorska obilježja. Na kršu ili “kamenom kraju” vode poniru u podzemlje, gdje otapanjem šire šupljine; na površini nema tla, vlada bezvodica i biljni pokrov je oskudan. Gorovitost primor skog pojasa zadržava utjecaje mora i uvjetuje unutrašnje fiziogeografske razlike. Udio nepropusnih stijena je mali; dominiraju debele serije čistih vapnenca i nji ma razvijeni krš.
Specifična prirodna podloga i snažne socioekonomske izmjene na njoj poti ču da se kraju posveti odgovarajuća pažnja, a to je privuklo i međunarodnu surad nju. Godine 1967, počeo je kompleksni studij tzv. “Južnog Jadrana” i godine 1969. je objavljen završni izvještaj. U skladu s dotadašnjim iskustvima bio je obu hvaćen priobalni pojas s otocima i neposrednim zaleđem, vodeći računa o pretpostavljenim gravitacijskim utjecajima glavnih urbanih žarišta.
Studij razvoja drugog dijela, tj. “Gornjeg Jadrana” (1970) znatno odstupa od prostorne koncepcije prvog projekta. Intenzivne socio-ekonanske izmjene u krš kom kvarnerskom priobalnom pojasu utječu i na život zavelebitskog prostora, u ko me takođe prevladava krš. Po ve zanost krške podloge i međuovisnost razvojnih procesa potakli su da se SR Hrvatskoj s projektom “Gornji Jadran” poveže cijela Lika. U SR Sloveniji težište je stavljeno na socio-ekonomske procese, te je s pri morjem povezan Gorenjski kraj, jer su novi procesi odlučujući u oba prostora koji se međusobno dopunjuju.
Problemi usklađenja razvojnih koncepcija sa specifičnostima prirodne podloge, potakli su treću i povezanu etapu kompleksnog ekološkog izučavanja “Jadran ske regije”. Omeđenje, koje je provedeno u projektu “Gornji Jadran” i njegovi razlozi nameću korekciju ograničenja i u jugoistočnom sektoru. Regiji treba pri ključiti bosansko “Završje” i visoku Hercegovinu, tj. općine Bos. Grahovo, Gla moč, Livno, Kupres, Duvno, Prozor, Jablanicu, Konjic, Nevesinje i Gacko, te u Crnoj Gori općine Nikšić i Kolašin. U tako obuhvaćenoj “Jadranskoj regiji” i mamo 19,7 % teritorija i 11 ,7 % stanovništva (1971.) SFR Jugoslavije. Od 4 primor ske republike obuhvaćeno je u SR Sloveniji 25,8 % teritorija i 13,6 % stanovništva; u SR Hrvatskoj 38,5 % teritorija i 24,3 % stanovništva; u SR Bosni i Hercegovini 25,2 % teritorija i 11 ,8 % stanovništva, te u SR Crnoj Gori 52,6 % teritorija i 59,2 % stanovništva.
Značajno je da je u Jugoslaviji, kao cjelini, i u pojedinim republikama osim Crne Gore udio teritorija znatno veći od udjela stanovništva. Iz toga bi se mogao izvući zaključak da je to manje važan dio nacionalnog teritorija. Taj od nos je naslijeđe iz ranije etape izoliranog života, kada je na krškoj podlozi Ja dranske regije dominirala oskudica, sintetizirana u nazivu “pasivni kraj”.
U suvremenom, sve povezanijem globalnorm životu primorski krajevi su po jasi kontakta i suradnje, te mnogostrukim svojim ulogama privlače stanovništvo. Ta kompleksna i totalna izmjena značenja potiče našu pažnju te nameće nove po glede i usklađenja postupaka, posebno kad se radi o krškom kraju.
Raspoloživi statistički populacijski indeksi su nerealni. Popisi se vrše u zimskoj polovici godine, kad su i mnogi domaći odsutni. Tako popisnim rezultati ma izmiče plima ljetne posjete koja ima ključno značenje u suvremenim valorizi ranju kraja. O tom nedostatku statistike treba voditi računa. Istina, suvremeni preobražaj je okupljen u uskom priobalnom pojasu, što bitno mijenja stanja i od nose prema neposrednom zaleđu. Novi preobražajni proces priobalnog pojasa na stao je kontaktima i međuodnosima; jačanjem toga procesa njegov utjecaj će se nužno širiti prema zaleđu.
Jadranski priobalni pojas je u suvremenim odnosima najatraktivniji i naj dinamičniji dio nacionalnog prostora. Izmjene nastupaju naglo i bez dovoljno predviđanja; nužno je utvrditi i njegovati faktore atraktivnosti, te na vrijeme uočiti negativne posljedice i protiv njih se boriti. Temeljna i specifična osobina kraja jeste da dominira krš, koji je nedjeljiv od neposrednog i identičnog zaleđa. Jadranska regija je krška, te na specifičan način prožeta maritimnim utjecajem.


Pejzažna raznolikost. Prostorni izgled – pejzaž i njegovo doživlja vanjepostaju sve značajniji u životu suvremenog pokretljivog čovječanstva. Lju di vode računa o pejzažu pri izboru smještaja rezidencija, točaka odmora i susre ta. Uspjesi fotografije, posebno bojene i umjetnička izražavanja otkrivaju i popu lariziraju privlačne-pejzaže, koje prosvijećeno društvo nastoji očuvati i valorizi rati. Pejzaž postaje živ i neiscrpan izvor prihoda i humanog oplemenjivanja; ako se s njime racionalno postupa.
Bogatstvo i raznolikost privlačnih pejzaža bitna su prednost koja je prido nijela novijem prosperitetu Alpa i europskog Mediterana. Obilje sunčanog osvjetljenja povećava draži mediteranskih pejzaža i privlači stanovništvo bogatijeg Sje vera. Taj odnos je ojačan novim tehničkim postignućima i sve jačem socijalnom povezanošću. Suvremene putnike je gotovo nemoguće zamisliti bez fotoaparata; oni snimaju prijatne vidike da u njima ponovno uživaju i to, iz mnogih razloga, pokažu drugima. Fotoaparat na putu i projektor kod kuće postaju oznake suvreme nog standarda; njih posebno valoriziraju doživljaji privlačnih pejzaža. Atraktivni pejzaži ponovno privlače, time se spontano i besplatno vrši propagiranje zemlje. Raznolikosti i privlačnosti pejzaža su zalog suvremenog valo riziranja nekog kraja u svjetskoj zajednici.
U slikovitom i osunčanom Mediteranu, naše primorje je posebno poznato po svom pejzažnom bogatstvu – u tome je specifična draž “Adrije”. Uočavanje i valo riziranje te osobine ima odlučujuću ulogu u našem uspješnom uključivanju u svjet sku zajednicu; donosi ne samo dobit, već i prestiž.
Gorovito i krško primorje, to je temeljna prirodna oznaka naše jadranske regije, koja se u ovoj početnoj fazi valorizira gotovo isključivo u priobalnom pojasu. Međutim, iz krškog zaleđa pritječu rijetke i bistre tekućice; more se ističe bistrinon i modrinom. U moru se ogleda raznoliki priobalni pejzaž, čime se udvostručuju i posebno bogate utisci. Izuzetna protkanost mora i kopna uvjetuje ne ponavljane raznolikosti.
Razvedenost naše fasade, kojom gledamo na more i u Svijet izuzetno je bo gata. Zračna udaljenost između državnih međa na sjeverozapadu i jugoistoku iz nosi 698 km, a stvarna dužina obale je 2098 km, tj. odnos je 1 : 3,3. Pred obalom je 66 naseljenih i 659 nenaseljenih otoka i otočića; 426 hridi nad morem i 82 gre bena u morskoj razini. Dužina obala otoka i otočića iznosi 4024 km; to znači da je stvarna dužina obale 6116 km, tj., odnos zračne udaljenosti i stvarne dužine je 1 : 9,7! U tom spletu mora i kopna krije se bezbroj raznolikih vidika koji se različito doživljavaju prema mjestu odakle su promatraju, godišnjim dobima, vremenskim pri likama i raspoloženjima, u kojima se doživljavaju.
Gorovitost je specifična prednost našeg primorja, obiluju vidikovci s kojih se pogledi bogato doživljavaju i uživaju. U suvremeno doba lake pokretljivosti, želje i potrebe prirodnog osvježenja, te prednosti se mogu i moraju dobro valorizirati. Ta kav postupak donosi dobiti, osvježuje nacionalni organizam i jača ugled u svjetskoj zajednici. U razvijenom društvu organiziraju se avionski izleti da bi se neki kraj mo mentalno doživio iz ptičje perspektive, a u našem slučaju priroda pruža takve mo gućnosti za duže i ponovljivo zadovoljstvo.
Prijelaz preko priobalnog gorskog i planinskog grebena otkriva čarobne vi dike koji se međusobno takmiče, a doživljavanje u različito doba dana i godine, te izmijenjenim vremenskim prilikama, niže se neis crpno bogatstvo. Lovćen nije izoliran, na dugom potezu od Nanosa do Rumije redaju se vidici specifičnih i neponov ljenih prednosti.
Iskustvo s Bokom Kotorskom uvjerljivo ukazuje da se ta jedinstvena pejzažna ljepota najbolje doživljava iz ptičje perspektive, tj., s lovćenskih serpentina. Pogle di s biokovskog bedema otkrivaju pejzažno bogatstvo, koje se iz nizinske izolirano sti ne može ni dočarati. Prijelazi preko velebitskih prijevoja pružaju slikovitu raz nolikost kvarnerskog prostora, a istaknuta Učka nudi pejzažno obilje koje se ne is crpljuje ni opetovanim doživljavanjem. Splitski amfiteatar, gledan s Marjana ili različitih dijelova Kozjaka i Mosora, svaki put se doživljava u novom izgledu i s posebnim čarima. Pogledi s reljefnih stepenica Pelješca na jedinstveni korčulansko-orebićki prolaz mogu se takmičiti za prvenstvo u slikovitom mediteranskom kraju. Otočni niz pruža svoje specifičnosti i bogati doživljaje; pogledi s Vidove gore, Sv. Mihajla (na Ugljanu), Osorčice samo su predstavnici bogatog izbora koji nije dovoljno pristupačan i poznat.
Vremenske izmjene povećavaju pejzažno bogatstvo i pružaju specifične čari. Kontrasti između osvjetljenih i osjenjenih dijelova, te jutarnja svježina i buđenje života posebno oduševljavaju i ostavljaju trajne utiske. Bogato podnevno osvjetljenje ozari cjelinu, a bojene aureole pri zalasku sunca iza jadranske puči ne poseban su doživljaj i trajno sjećanje.
Naše raznoliko primorje poznajemo uglavnom u ljetnom izgledu, kad jake vrućine i česte suše ograničavaju udobnost, te se posebno cijeni osvježavajući da šak zmorca (maestrala). Svježina ranog proljeća, nježnost zelenila i obilje cvjeta nja čine to doba posebno ugodnim i sve više će privlačiti, naročito izletničku po sjetu. Obnova zelenila s jesenjim kišama, prinosi glavnih kultura, produženje ugodnih temperatura, privlače i još više će privlačiti jesenju posjetu, zbog usklađenosti prirodne podloge i ljudskih osjećaja. Kombinacija morske modrine priobalnog ze lenila, sivila vapnenačkih strmaca i planinskih snježnih kapa, čine nezaborav nima zimske, posebno osunčane vidike.
Na raznolikoj prirodnoj podlozi ugodno se doživljavaju i ekstremne vremen ske pojave. Snažni jugo donosi obilje vlage i primorske planine se obviju tmurnim oblacima i snažno se uzvitla morska pučina. Ti vremenski odnosi dolaze do stravič nog izražaja u jesenskim olujama. Bura ima suprotne posebnosti, donosi jedinstve nu prozračnost i vidljivost, snagom i brzinom tjera u zaklone, a na priobalnom moru “dimi” vodenom prašinom. Susjedstvo gorovitog kopna i mora uvjetuje spe cifične pojave koje privlače interes prosvjećenog čovjeka i bogate život razvije nog društva.
U reljefnoj raščlanjenosti i obalnoj razvedenosti ima obilje detalja i spe cifičnosti koje bogate cjelinu i privlače. Neki od tih elemenata su već zaslužili posebnu pažnju i status spomenika prirode ili nacionalnog parka, ali to nisu izuze ci, već skladni dijelovi bogate cjeline. Priobalno-otočni pojas je svojom pej zažnom raznolikošću i vremenskom izmjenjivošću pravi pri rodni park nacionalnog i internacionalnog značenja.
Prirodne posebnosti priobalnog pojasa su prostorno i uzročno povezane s neposrednim zaleđem i treba ih povezano promatrati. Reljef priobalnog pojasa je dio moćnog dinarskog gorja. U sastavu gorja prevladavaju karbonatne stijene u kojima je razvijen duboki krš. Mali udio drugih, tj., nepropusnih stijena modi ficira modeliranje i izrazito se odrazuje u izgledu površja.
Moćno gorje zadržava vlažne zračne struje koje pritječu s mora, te na pri morskim stranama padaju bogate i nagle kiše, koje se uglavnom gube u podzemlju krškog krtičnjaka. Rijetka i moćna vrela hrane malobrojne tekućice koje su u vap nenačkim stijenama usjekle duboke sutjeske i kanjone. Međusobni utjecaj nepro pusnih stijena i dominantnih vapnenaca uvjetovao je modeliranje izrazitih ravnja ka.
Između pitomog priobalja i planinskih vrhova poredali su se vegetacijski katovi, značajni za, ne samo za prirodni, već i ljudski život. Trajno zelenilo pri obalja oznaka je klimatske pitomine. Zimi privlači suvremeno pokretljivo društvo, a od pamtivijeka je bilo prezimni zbijeg pokretnog stočarenja. Mnogostruko znače nje hrasta u srednjim visinama očuvano je u popularnim toponimima “Dubrava”. Bukove šume na vlažnim stranama planina odražavaju primorsku povezanost, a paš njaci na rudinama najviših dijelova bili su žarišta iskonskog života submediteran skog stočarenja. Na vrhovima i prijevojima Dinarskog gorja lako se uoči međa i razlika između primorske i kopnene strane. Primorska strana – primorje je poveza na cjelina, što dolazi do izražaja i u društvenom životu.
Prezimljivanje u priobalnoj pitomini i napasivanje blaga na ljetnim planin skim pašnjacima zaleđa bilo je temelj života i zajedništva pred dugu prošlost. U tom prostoru dominiraju neposredni ili modificirani mediteranski utjecaji. U suvre menim uvjetima povezanijeg života i ubrzanog razvitka priobalnog pojasa, još ja če se osjeća jedinstvo jadranske regije i to u izmijenjenim odnosima. Sada je teži šte života i preobražaja u priobalnom pojasu i njegova uloga posebno jača u ljet noj polovici godine. Silnice tog preporoda i života pritječu prometnim vezama iz među primorja i zaleđa , Život se protkaje i povezuje u cjelom primorskom kraju; organski je logično i objektivno potrebno da se imaju u vidu karakteristike cjeline. Veća pokretljivost i efikasnije prometne veze pogoduju međusobnom udruživanju. Priobalne osobine i procesi šire se i u krško zaleđe.
Nužda racionalnog vodnog gospodarenja istakla je u novim uvjetima jedin stvo primorskog kraja. Istraživanje vodne cirkulacije i hidrotehničke mjere otkrili su mnoge specifičnosti i posebnosti kraja. Bitno se napredovalo u poznavanju dubi ne vodne cirkulacije, odnosno podzemnih krških šupljina. Pored raznolikosti na po vršini, krški pejzaž ima i podzemni dimenziju. Jedinstvene Škocijanske jame, Po stojnska spilja, Cerovečke spilje, Vjetrenica i druge, dočaravaju što se krije u pod zemlju i što će obogatiti privlačnost kraja.
Kako duboko dopiru šupljine i cirkuliraju vode može se zaključiti po podmor skim vruljama. Avetno djeluju provalije Imotskih jezera koje su bogato uvijene u ruho legendi. Krš svojom podzemnom dimenzijom budi interes i potiče na razmišlja nje; impresivan doživljaj se nastavlja u humanom oplemenjivanju.
Mehanizirani promet traži što povoljnije nagibe i profile, time su postali pristupačni ranije neprohodni kanjoni Morače, Sutjeske, Neretve, Cetine, gudura Butišnice i dr. Uočavaju se odnosi nepropusnih stijena i vapnenaca, te specifično modeliranje za vrijeme hladne pleistocenske klime. Polja u kršu doživljavamo, ne samo kao egzotične i izolirane pejzaže, već postaju sve jasniji i uvjeti njihova na stajanja, što bitno pridonosi suvremenom valoriziranju i povećavanju društvenog in teresa.
Razvijeno društvo, provjerenim umnim koncepcijama i tehničkim sredstvi ma mijenja izgled i povećava raznolikost pejzaža. Akumulacije u Lici, na Ceti ni, u Buškom Blatu, na Neretvi, Trebišnjici i u Nikšičkom polju ostvaruju nove pejzaže, te povećavaju privlačnost i značenje kraja, pridonoseći istovremeno po vezanosti primorske regije.
Sedrene ustave na Krki, Butišnici, Uni, Trebižatu, posebno na Plitvičkim jezerima, i drugdje, osim izuzetne vizuelne atraktivnosti, upoznaju nas sa speci fičnim prirodnim procesom, te postaju zorna i bogata prirodnjačka škola. Mjesto razaranja i udubljavanja, rijeke u kršu pregrađuju, svoja korita i daju zoran mo del za moderne hidrotehničke zahvate. Ta “čuda prirode” postaju vremenom sve privlačnija.
“Okamenjeno more” Katunskog krša, posebno gledano s Orijena, ostaje kao nezaboravna impresija krške razbijenosti, neprohodnosti i siromaštva. Prosvje ćen čovjek taj prizor cijeni, želi ga doživjeti i zato rado plaća; s takvih istaknu tih vidikovaca doživljava se i uočava složenost primorskog krša.
U krškoj razrovanosti zbunjuju izrazite kamenite zaravni, npr. prominska (oko Krke i Čikole), duž Cetine i Neretve, u Popovom, Ličkom i Gackom polju i drugdje. To egzotično nasljeđe pokazuje da su uvjeti modeliranja u prošlosti bili drugačiji. Krš je u izoliranosti i zaostalosti iscrpljivao, a u povezanom društvu nje gova specifičnost i raznolikost privlači, potiče na razmišljanje i oplemenjuje.
Pašnjaci Krinova, Leberšnika, Morina, Dugog polja, Kupreškog polja, Hrb ljina, Šatora, Grahova, Krbave i drugih, imali su ključno značenje u dugom vre menu egzistencijalnog stočarenja. Sada ti krajevi privlače otvorenim vidicima, ljetnom svježinom i zimskim obiljem snijega. Njihovo uključivanje povećava pej zažno bogatstvo i pruža obilje izbora u primorskom kraju. Raznolikost i obilje pejzaža temeljne su osobine i prednosti primorskog krša. Uz prometno uključivanje, za uspješno valoriziranje potrebno je što potpunije razumijevanje specifičnosti.


Specifičnosti. Prevaga stjenovitosti je temeljna specifičnost primorskog krša. Prevla davaju čisti vapnenci, koje otapaju agresivne vode. S vodom otječe i otopina; ne ma uvjeta za stvaranje trošnog pokrova na kome bi se razvio sloj tla. U stjenovitom kraju ističu se mali udjeli stijena koje se mehanički troše i zadržavaju vodu na po vršini.
Oskudica tla je negativna osobina koja omogućava samo razvoj oskud nog vegetacijskog pokrova. Zbog nepostojanja tla nema zadr žavanja vode na po vršinskim horizontima. Bogate padaline brzo poniru kroz pukotine u lomljivim vap nencima. Protjecanjem i otapanjem voda širi pukotine te stvara složen i malo poznat svijet podzemnih šupljina.
Bezvodica je velika nevolja primorskog kraša. Posebno je nepovoljan godišnji režim padalina. Ljetne suše često uvjetuju kritične prilike za cjelokupni organski život i zapreka su intenzivnijem razvitku društvenih aktivnosti. Visinska svježina i zadržavanje vlage ublažavaju sušu u planinskim dijelovima, što se u po vezanom životu može valorizirati.
U tim uvjetima vegetacijski pokrov se teško razvija i nije bujan. Na kame noj podlozi teško se hvata korijenje i godišnji rast je mali. Vegetacijski pokrov je bio osjetljiv na prirodne nepogode i negativne ljudske utjecaje. Lako je remeće na labilna prirodna ravnoteža. Razlike u podlozi su odražavane u vegetacijskom pokrovu; na dijelovima koji su bili edafski pogodniji rasli su lugovi hrasta (“dubra ve”). “Strženovina” iz dubrava svojom čvorugavošću i čvrstinom ukazuje da su i ti dubovi skromno prirašćivali. Treba se osloboditi mitskih legendi da su u krškim ekološkim uvjetima rasle bujne šume koje je tuđin posjekao. Izuzeci na nekrškim terenima potvrđuju pravilo koje vrijedi za krš.
U uvjetima krškog okoliša ljudski život i rad su se odvijali u izuzetno teškim uvjetima. Dominirali su oskudica i krško-mediteranska varljivost. Iako su prapovi jesni tragovi veoma stari, omjeri ljudskih ostvarenja su skromni. Kroz dugu prošlost dominiralo je pokretno stočarenje između prezimljivanja u pitomijem priobalnom pojasu i ljetnjeg napasivanja no planinskom zaleđu; život ljudi bio je podređen potrebama “blaga”.
Prezimljivanje u krškom submediteranskom kraju bilo je neizvjesno i ograničavajuće; povremeni prodori hladnoće i sniježni pokrov nosili su tragične gubitke. Najpovoljniji uvjeti prezimljivanja bili su u niskoj Hercegovini i Zeti. I ljetne is paše na krškim planinama imale su ograničenu vrijednost. Najbolji pašnjaci bili su na ravnjacima visoke Hercegovine i susjedne Crne Gore. Taj raspored objašnjava milenijsku ulogu Dubrovnika, čija je životna snaga pritjecala iz zaleđa bogatog blagom; na toj osnovi tkana je i povijesna uloga krajeva u zaleđu.
Usprkos izuzetno povoljnom geografskon položaju, primorski krš je odbi jao tuđina i iscrpljivao domaćeg. Moćne rimske legije oprezno su zaobilazile ovaj kraj, izbjegavali su ga i venecijanski kondotijeri, a zadržao je i agresivnu tursku konjicu. Naši preci zaslužuju divljenje, jer su u tom kraju izdržali i održali se.
U novijem razvitku, koji je uvjetovan i karakteriziran prometnim poveziva njem, suradnjom i udruživanjem, primorski krš odjednom mijenja svoje društveno značenje i ulogu. Primorja, posebno ona koja imaju pogodan položaj i privlačne posebnosti, kao naše, postaju pojasi kontakta i suradnje – prave fasade nacional nog prostora i života. Literalizacija društvenog života je posebno intenzivna u ljetnom razdoblju, kada su prirodne prilike u našem mediteranskom kršu nepovolj ne i odnosi labilni. Suprotno postupcima stočarskih predaka koji su svoj život i rad usklađivali s prirodnim ritmom, mi mo ramo postupati drukčije i biti svjesni da uspjeh ovisi o ko lektivnim, razumnim postupcima.
Preokret nastupa naglo i totalno. Tradicionalni kraj oskudice i neizvjesno sti, odjednom postaje fasadni i najatraktivniji dio nacionalnog prostora, veoma cijenjen i u međunarodnom krugu. Za nove odnose i postupke imamo malo iskustva iz prošlosti; razumljivo je da griješimo, ali se to u suvremenoj kolektivnoj surad nji i odgovornosti može i mora svesti na najmanju mjeru.


Suvremeno valoriziranje. Pametno povezivanje je odlučujući faktor u va loriziranju krškog primorja. Ta činjenica je očita od antičke prošlosti, kada su do šli do izražaja oni lokaliteti, koji su bili važni kao prometne kopče ili uporišta. Posrednička prometna uloga bila je vrelo života i prosperiteta milenijskog Dubrov nika – očiti primjer da se u povezanosti i suradnji može i na kamenu osigurati prosperitet. Ta mudrost na kamenu sada nam je posebno potrebna.
Postepeno jačanje prometa tokom posljednja dva stoljeća odrazuje se u ši renju posredničkih uloga brojnih primorskih žarišta: Boke Kotorske, Pelješca, Silbe, Senja, Lošinja, Rovinja, Pirana i drugih. Uključivanje u suradnju sa širim prosto rima mijenjalo je način života i rada. Kukuruz je postepeno potiskivao proso; ja čala je agrarna komponenta gospodarstva i težište života je prešlo na obradiva po lja.
Mehanizacija prometa, od polovice 19. stoljeća, ostvarila je veze sa da ljim krajevima i omogućila gajenje kultura koje traži povezano tržište: loze u pri morskim krajevima i duhana u jugoistočnom submediteranskom pojasu. Širenje tih komercijalnih kultura organski je povezano s jačanjem posredničkih uloga Trsta, Rijeke, Splita, Dubrovnika i drugih.
Jačanjem agrarne komponente gospodarstva prevagnuo je sesilni život i ubr zan je porast stanovništva. Zadržavanjem stoke pored naselja, povećavanjem sago rijevanja na otvorenom ognjištu i različitim drugim drvnim potrebama širene su krš ke goleti; tome je pridonijela brst povećanog broja koza. Degradacijom zajednič kog pašnjaka i zaštićivanjem prisvojenih “ograda” nastala je suvremena pejzažna slika. I pored golemog i upornog rada prihodi su bili skromni i život težak. Promet ne veze su pridonijele upoznavanju drugih i povoljnijih krajeva. Počelo je trajno i povremeno iseljavanje iz krškog ili “pasivnog” primorja.
Suvremeno povezivanje i udruživanje odjednom uvjetuje preokret u priobal nom pojasu. Naše primorje je, u ograničenoj mjeri i na najpovoljnijim mjestima, zahvatila ekonomska litoralizacija. Prvenstveno značenje imaju socio-ekonomske izmjene u europskom i u nacionalnom zaleđu. Mehanizacijom i odgovarajućom organizacijom rada povećavaju se efekti i zarade, a skraćuje uloženo vrijeme. istovremeno se degradiraju prostori okupljenog života i rada, prvenstveno gradovi. Višak zarade i slobodno vrijeme ljudi ulažu za nužno osvježenje i željenu razonodu. Automobilski promet je glavni medij tog preokreta. Dvije pojave su nedjeljivo po vezane. Oživljeno tržište zadovoljstva otkriva naše slikovito primorje. Mjesto traganja za novim i boljim životom, zarada dolazi na kućni prag. Da li smo bili svjesni što je uvjetovalo i omogućuje taj preokret?
Izuzetna slikovitost i raznolikost, uz ostale ekološke prednosti, uvjetuje privlačnost našeg primorja, a prometne ve ze su glavni faktor uključivanja u život širih prostora. Dva fak tora su međusobno povezana i tako ih trebamo analizirati. Nismo bili svjesni te činjenice i poznato je da smo s ostvarenjem prometnih veza znatno zaostali. Ali ni u trasiranju nismo pokazali veliku umješnost. Svako prometno otvaranje znači korak naprijed i pozitivno se odrazilo u životu primorja i cijele zajednice.
Najvažnija tekovina je priobalna cesta, ključni faktor preporodnog procesa. Brzo je postala nedovoljna, a u njenom ostvarenju su došle do izražaja i naše slabosti. Nepotrebno se približava obali, te na mnogo mjesta onemogućuje valo riziranje onog zbog čega je probijana! Na drugoj strani teško je shvatiti da pro lazimo pored vrulja – “čuda prirode” – bez upozorenja i uvjeta da se to uoči; odraz naše male prirodnjačke kulture. Suvišno približavanje naseljima ili provo đenje kroz njih odražavaju nepoštivanje potreba i uloge mehaniziranog prometa. Sve pokazuje da nismo bili dovoljno svjesni specifičnosti našeg primorja i potrebe nji hovog valoriziranja. Vezanje za istaknute i vizuelno atraktivne točke povećalo bi ulogu ceste i istaklo posebnost našeg primorja. Cesta nužno i štetno zbija život u uski priobalni pojas, čemu doprinosi i nepostojanje suvremene cestovne mreže u primorskom kršu kao cjelini.
Mehanizirani promet ima specifične zahtjeve o kojima treba voditi računa. Potreba što povoljnijeg profila i manjeg nagiba odvela je važne prometnice u gu dure Butišnice, Neretve, Morače i drugih, pri tome je ostalo izgubljeno zadovolj stvo u uživanju pejzažnog bogat stva i raznolikosti primorskog krša. Novije promet nice zaostaju, često i nepotrebno, za vizuelnim prednostima kirijaških putova. O umješno trasiranim i ostvarenim cestama ovisi valoriziranje specifičnih prednosti primorskog krša.
Nužno je prometno rasterećenje prenatrpanog priobalnog pojasa i uključi vanje organski povezanog zaleđa. Gotovo nepostojanje žičara, između priobalnog pojasa i nadvitih gora, svjedoči da smo na početku prometnog valoriziranja, a uči nili smo greške koje se mogu opravdavati, ali ih treba odlučno izbjegavati.
Posebna je novina i poteškoća da krško primorje valoriziramo prvenstveno u ljetno doba, kada je prirodna ravnoteža najosjetljivija. Kršku bezvodicu pogor šavaju česte suše, a novo valoriziranje traži obilnu vodoopskrbu. Umnim naporan i radnom odlučnošću treba u krškom primorju osigurati obilje vode. Obavljeni su prekretnički zahvati, ali je za puni zamah tržišta zadovoljstva potrebno još mnogo uraditi. Treba nam mitski odnos prema vodi.
U izoliranom životarenju degradiran je i potisnut biljni pokrov; proširene su krške goleti. Napuštanjem stočarenja i agrarne autarkije te administrativnim mjerama, sporo se obnavlja vegetacijski pokrov. Ali u ovom prijelaznom vremenu prvenstveno rastu trave i žbunje, koji ožive proljetnom vlagom. Ljeti se ta vegeta cija sprži u opasnu potpalu; neopreznosti i neuključenosti izazivaju veoma štetne požare. Nužno je proširiti razumijevanje prilika i razvijanje ljubavi za vegetacijsko prekrivanje i oplemenjivanje primor skog krša. U novim odnosima i njihovu valoriziranju potrebno nam je toplina patriotskog žara.
Pretjerana i sve jača koncentracija u uski priobalni pojas, bez dovoljnih zaštitnih mjera i iskustava prijeti tragičnim opasnostima, posebno u razvedenom krškorn primorju. Morska strujanja i obnova voda znatno su smanjeni u razvedenom primorju, posebno tokom ljeta, kada je opterećenje najveće. U podmorju su izoli rane krške udubine koje onemogućuju cirkuliranje mora i pogoduju zadržavanju onečišćenja. U toku sušnog ljeta smanjen je površinski i podzemni pritjecaj kopne nih voda. Mogućnost autopurifikacije je neznatna. Onečišćenje mora pored glav nih urbanih centara ukazuje kakvom opasnostima idemo u susret, ako ih na vrijeme ne spriječimo. Zlo se spontano širi, a lakše je spriječiti nego liječiti.
Iz doba relativne izoliranosti i siromaštva, naslijedili smo arhitektonske spomenike koji bude ponos i privlače svjetsku pažnju. Nisu u pitanju samo izoli rani spomenici, već i urbane cjeline, a priznanje zaslužuje i specifična, s uku som i funkcionalno građena seljačka kuća. Sada, u preporodnom nastupu prospe riteta, kao da se takmičimo u devalviranju fasadnog obalnog pojasa.
Sive, šablonama livene, ili elementima složene, betonske kutije oduda raju od ekološke cjeline i devalviraju je. Primjerima i nužnim mjerama može se, i treba zaustaviti takve postupke koji idu na štetu individualnog zado voljstva i kolektivnih interesa. Pojedinačne spoznaje i kolektivna od lučnost mogu osigurati da se pozitivni preokret pretvori u trajni proces. Ljudska ostvarenja treba uskladiti s impozantnom prirodnom arhitekturom.
Uspješno valoriziranje primorskog krša traži, dakle, upoznavanje njegovih specifičnosti i prednosti, te razumijevanje biti suvremenog preporodnog procesa. Umješno i konsekvent no usklađivanje tih komponenti može donijeti plodove koje želimo i koji su nam potrebni.
Suvremeni preporod i budući razvoj primorskog krša objekt su mnogih izu čavanja, projekata i odluka. Na žalost, praksa ide svojim i neželjenim putem. Nemamo iluzija da će ovaj Simpozij donijeti bitni preokret. Smatramo da treba tražiti načine kako bi socijalna baza shvatila bit procesa i odgovorno ocijenila svoje interese. Dosadašnja iskustva upućuju da bi taj postupak bio najperspektiv niji. Treba na sto jati da svako shvati kako je:
a) pejzažna posebnost i atraktivnost ključna prednost našeg krškog primorja; 
b) prometne veze su odlučujući preduvjet valoriziranja;
c) na krškoj podlozi potreban je mitski zanos za vodom;
d) naš kraj se prvenstveno valorizira ljeti, kada je krška podloga najosjetljivija, treba širiti i poštivati odgovarajuće vladanje i
e) društvena ostvarenja treba i mogu oplemeniti, a ne degradirati, prirod nu podlogu-treba širiti pejzažnu kulturu.
Preporod i valoriziranje primorskog krša trebaju toplinu angažiranog pa triotizma.
Literatura: 
Gušić, B. (1957), Čovjek i kras, Krš Jugoslavije 1, str. 23-48;
Roglić, J. (1966), Litoralizacija i njeno značenje. Pomorski zbornik IV, str. 679-708; 
Gušić, B. (1969), Čovjek i voda u kršu, Krš Jugoslavije 6, str. 5-18; 
Roglić, J. (1969), Geografski aspekt dinarskog krša, Krš Jugoslavije 6, str. l9-38;
—(1969), Regionalni prostorni plan južnog Jadrana, završni izvještaj, projekt “Južni Jadran” ; Dubrovnik;
—Koordinacioni regionalni prostorni plan gornjeg Jadrana. Završni izvještaj, Projekt “Gornji Jadran”. Urban. institut SRH, Zagreb, i Urban. Inšt. SRS, Ljubljana i Više autora (1975), Geografija Hrvatske, sv.5 i 6.
________________




ZARAVNI NA VAPNENCIMA*
Uvod. Klasična gledanja o razvoju krša ne vode računa o nekim bitnim procesima i ne mogu objasniti vrlo značajne oblike. Nije objašnjeno, kako je bilo moguće da se na čistim vapnencima prije krškog procesa vrši riječna erozija, kojoj se pripisuju mnogi oblici ili izmjena čitavog reljefa na otopivim stijenama. Ova se shvaćanja olako prihvaćaju i generaliziraju, iako su u suprotnosti sa biti krša, odnosno s morfološko hidrografskim procesima na vapnencima, kako ih je logično precizirao J. Cvijić pred kraj svog dugogodišnjeg rada na krškim problemima: “Dok na nepropusnim stijenama tokovi otječu prema moru, vode u kršu poniru više ili manje okomito, kroz pukotine i pećine, po zakonima teže i bez obzira na morsku razinu. Ako je nepropusni sloj ispod morske razine, krški način otjecanja nastavit će se do tog sloja”.1
Prema vrlo raširenom shvaćanju, voda obogaćena atmosferskim ugljičnim dioksidom otapa vapnenac (kalcijev karbonat) u nestabilni kalcijev bikarbonat i sa sobom odnosi otopinu. Malo je vjerojatno, da je atmosferski ugljični dioksid u atmosferi jače zastupljen: poznato je da ovaj plin znatnim dijelom potječe iz unutrašnjosti Zemlje. U pećinama se često konstatira velika količina ugljičnog dioksida i prema tome bi u vapnenačkoj unutrašnjosti bile veće mogućnosti spomenutog spoja vode s ugljičnim dioksidom, a prema tome i mogućnosti otapanja vapnenca. Možda bi se time mogli objasniti veliki podzemni pećinski prostori, za čije formiranje nisu dovoljna ni urušavanja pokrova ni mehanička erozija podzemnih tokova. Dalje ćemo vidjeti, da je za koroziju vapnenca naročito važan izvor ugljičnog dioksida.
Ponirući kroz pukotine, vodeni se mlazovi spajaju i ispunjavaju šupljine nejednakih dimenzija. Pri tome dolaze do izražaja složeni zakoni adhezije i hidrostatičkog pritiska. Prilike se dalje na najrazličitije načine kompliciraju promjenom sastava vapnenca ili smjene s drugim stijenama i razlikama u tektonskoj građi. Tome treba dodati efekte mehaničke erozije, koja je u sistemima kanala nejednakih dimenzija naročito snažna, zbog vrtložastog kretanja vode i pokretanja urušenog materijala. Mehaničku eroziju olakšava pokretanje urušenog i donesenog materijala.
Kretanje vode pod hidrostatičkim pritiskom, povoljni uvjeti za koroziju i snažna mehanička erozija omogućuju širenje podzemnih šupljina u različitim smjerovima i razvoj u nejednakom opsegu. Ovakvim razvojem lako dolazi do urušavanja velikih razmjera, koja se mogu odraziti i u površinskom reljefu.
Rezultat spomenutih procesa u dubini i otapanja na površini jesu izolirane udubine povezane sa spletom šupljina u vapnenoj masi. Ukoliko su vapnenci čistiji i deblji, a kompleksni krški proces dalje odmakao, trebalo bi da udubine budu veće, a sistem podzemnih šupljina razgranatiji i složeniji. Razvoj krškog procesa ide do nepropusne podloge, t.j. u okomitom smjeru, a uravnavanje bi moglo nastupiti tek na ovoj osnovi, kao što je to logično zaključio Cvijić.2
Stvaran reljef vapnenačkih terena ne odgovara gornjoj logičnoj shemi i pokazuje, da je razvoj oblika u kršu mnogo složeniji. Na vapnencima nalazimo naročito izrazite zaravni, čije se formiranje ne može objasniti izloženim razvojem krša.
Zadaća je ovoga rada da doprinese objašnjenju postanka zaravni, vodeći računa o njihovim osobinama i specifičnosti evolucije reljefa na vapnencima. Težište je na zaravnima u čistim vapnencima, gdje su one i najizrazitije. Zaravni su u suprotnosti s pukotinskim otjecanjem vode i razvojem krških oblika, što ukazuje, da se morfološki procesi mogu bitno mijenjati. U tome je ključna važnost objašnjenja postanka zaravni.
Obrazovanje zaravni na vapnencima nije samo neriješen problem, već u tom pogledu vladaju i očite zabune. Vodeći istraživači mijenjali su svoja ranija i osnovna gledanja, a da to često nisu kasnije konzekventno primjenjivali. U nekim novijim radovima ne vodi se dovoljno računa o ovom toku stvari, te se za pojedine istraživače navode često sporedna i napuštena shvaćanja. U izlaganjima ćemo se osvrtati na najvažnije dosadašnje radove, a naročita je pažnja posvećena novijim rezultatima. koji olakšavaju rješenje problema. Pored uže problematike ovaj rad zasijeca i u cijelu morfologiju krša, što može potaknuti dalju diskusiju, a to je po našem shvaćanju ne samo korisno, već i potrebno.


Zaravni su tipično razvijene na vapnencima. Ni na jednoj drugoj stijeni nisu zaravni tako dobro izražene kao na vapnencima. Obično se kaže da se zaravni na vapnencima dobro konzerviraju, jer nema spiranja ni linearne erozije. To je očito, ali je bitnije objasniti, zašto su zaravni na vapnencima tako dobro razvijene. Zaravan je u suprotnosti sa biti krškog procesa, kako je on do sada općenito shvaćen i manifestiran u našim umjerenim klimatskim prilikama – krški se oblici razvijaju u okomitom smjeru, a zaravan je razvijena u horizontali. Prije nego što uđemo u raspravu problema, iznijet ćemo osobine nekoliko zaravni u dinarskom kršu, podvlačeći specifične karakteristike.
Najpoznatija zaravan na vapnencima jest ona, koju je J. Cvijić u početku nazivao “skradinskom”3, a kasnije “kistanjskom”4. Izbjegavat ćemo jedan i drugi naziv, koji su dani prema lokalitetima, u prvom slučaju i prema nesretno izabranom lokalitetu, jer je Skradin u kanjonu, a ne na zaravni (sl. 1.). Možda bi bolje odgovarao naziv “Prominska zaravan”, jer je kraj, zvan Promina, najizrazitiji dio zaravni, a planina Promina (1148 m) dominira na zaravni. Za naše ciljeve i stanovište najbolje odgovara naziv “Sjevernodalmatinska zaravan”, čime se ističe i njeno veliko prostranstvo.
Oko srednjeg toka Krke, Čikole i Zrmanje širi se prostrana zaravan. Smjerom sjever-jug proteže se od srednjeg toka Zrmanje do podnožja Trtara (544 m), južno od sastava Krke i Čikole, i to u dužini od 38 km, a visine kolebaju između 220 i 320 m. Na ovako velikim udaljenostima visine dakle neznatno variraju i u pejzažu se ističe uravnjenost kao kod naplavne ravnice. Zaravan je najizrazitija na otpornim i čistim gornjokrednim vapnencima, na primjer u trokutu između Krke i Čikole (fot. 1).
Jugozapadno od linije Rupe-Bribirske Mostine-Benkovac-Smilčić smjenjuju se sinklinale paleogenog fliša i antiklinale paleogenih i krednih vapnenaca. Mlađom, diferenciranom erozijom usječene su u flišu doline, a zaravan je bolje izražena i očuvana na vapnenačkim antiklinalama. Zaravan postaje prema sjeverozapadu sve niža. Svi morfološki elementi upućuju, da pred sobom imamo jedinstven nivo, koji je najbolje formiran i očuvan u čistim vapnencima. Zrmanja, Krka i Čikola su mladim procesom usijecanja u vapnencima uduble kanjone, a u nepropusnim flišnim naslagama proširenja. Ovom diferenciranom erozijom formirane su zavale Kninskog i Petrovog polja kao i potopljena proširenja, u kojima su Prokljansko jezero i šibenska luka. Tragove zaravni nalazimo, iako nešto u višem nivou, i sjeveroistočno od Kosova polja (360 m), ovamo spadaju i Podi (400 m), sjeverozapadno od Petrova polja.5
Za sjeverodalmatinsku je zaravan dalje karakteristično, da je od Primorja odijeljena višim grebenom Trtara (544 m), koji se izoliranim bregovima nastavlja prema sjeverozapadu preko doline Krke (Štandarac, nad Vranskim jezerom, 305 m i drugi). Zaravan, dakle, nije nizvodno otvorena, kao što je slučaj kod riječnih nivoa. Mogli bismo jedino pretpostaviti, da je prvobitni smjer otjecanja bio prema sjeverozapadu, ali time postavljamo još teži problem, t. j. trebalo bi objas niti, kako je došlo do današnjeg smjera tokova, a i širenje zaravni ne dozvoljava gornju pretpostavku.
Sjeverodalmatinska se zaravan ne nastavlja u obliku terasa uz gornje tokove Butišnice i Zrmanje, pa ni u tom pogledu ne odgovara zakonima riječne erozije. Ova zaravan, dakle, svojim pružanjem i odnosom prema višem zemljištu ne odgovara riječnim nivoima.
Zaravan se nepravilno grana prema jugoistoku u brdovite predjele Dalmatinske zagore, ali ne u obliku dolinskih zaliva, već kao mrežasto raspoređene manje zaravni, koje su međusobno jače ili slabije povezane ili čak sasvim izdvojene i sa malim visinskim razlikama, npr. Suhi dolac. Ovaj mrežasti reljef koristi vijugava željeznička pruga Drniš-Perković-Labin.
Sličan je odnos zaravni i prema priobalskom gorju, gdje su između uzvišenja izolirane i mrežasto raspoređene zaravni, na primjer Dubrava, istočno od Pirovca.
Analogne prilike, iako u manjim razmjerima, ali u složenijem rasporedu nalazimo duž toka Cetine, koji prati niz slabo povezanih ili izdvojenih zaravni (sl. 2.). Iznad vrela Cetine, sjeverozapadno od Cetinskog polja, oko sela Kijeva širi se zaravan Podi (440-480 m), koja zasijeca poremećene kredne vapnence, a dijelom je prekrivena naplavljenim šljunkovima. Tragovi zaravni očuvani su rubom Cetinskog i Vrličkog polja i spajaju se, nizvodno od Koljana, s prostranom zaravni Dubrava (420-480 m), koja je u elipsastom obliku dinarski izdužena do 9 km, a široka oko 5 km. Duža os zaravni Dubrave zaklapa oštri kut sa smjerom toka Cetine; nagnuta je prema jugoistoku u smjeru otjecanja rijeke, ali je rubni, jugozapadni dio relativno niži.
Nakon suženja kod Malj kova zaravan se ponovno širi, osobito s lijeve strane: Velika Ljut (430-480 m) između Dabra i Bitelića, a tragove is tog nivoa vidimo i na suprotnoj, desnoj strani Cetine kod Potravlja.
Naročito su lijepo razvijene zaravni Podi oko Sinjskog polja. Nakon suženja iznad vre la Rumina, nastavlja se po novno zaravan Velika Ljut, pod nazivom Podi duž sjeveroistočne strane Sinjskog po lja sve do doline Rude, a iz nad Obrovca doseže širinu od 4,5 km; visina zaravni koleba između 440 i 500 m. I na su protnoj, jugozapadnoj strani polja imamo iznad Turjaka vrlo izrazitu, ali oko 50 m nižu zaravan (390-400 m), koju također nazivaju Podi. Posljednja se zaravan grana u sjeverni dio Dicmanskog polja – Dubrava. Zaravan Podi grana se dakle mrežasto u br dovitu okolicu, što smo konstatirali i kod sjeverodalmatinskog nivoa. Za dalja izlaganja treba istaći, da su “Po di” obrazovani u čistim vap nen cima i da nema povezanog nivoa duž cijelog ruba Sinj skog polja. Sjevero za padno od Dugopolja prelazi cesta Split – Sinj preko vrlo izrazite i u reljefu izolirane zaravni Podi (320 m).
Još je bolje izražena Zadvarska zaravan ili Ljut (245-250 m) oko donjeg toka Cetine (fot. 2). To je prostrani nivo, koji se u smjeru zapad-istok proteže 13,5 km, a širok je do 6 km. Prema sjeveroistoku zaravan graniči s katunskim strmcem, iznad koga je zaravan Ciste (oko 470 m). Katunski strmac predstavlja mladu tektonsku liniju, duž koje je dislocirana vjerojatno jedinstvena i prostranija zaravan. I Zadvarska je zaravan od primorja odijeljena obalskim gorjem – Dovanj (737m) i Omiška Dinara (864 m). Između obalskog gorja i Zadvarske zaravni usječena je u flišnom zemljištu mlađa dolina donje Cetine, ali su na padinama vapnenačkog gorja očuvani podovi, koji odgovaraju Zadvarskoj zaravni i pokazuju njeno prvobitno prostiranje.
Zadvarska se zaravan visinski znatno razlikuje od spomenutih nivoa oko gornje Cetine i s njima nema reljefne veze. Zaravni oko Cetine nemaju, dakle, osobine erozivnih riječnih nivoa; nisu međusobno povezane, niti se prema ušću šire a prema izvoru sužavaju; na njima nema traga toku, koji bi ih uravnio. Naprotiv, iznad izvorišnog dijela Cetine nalazimo zaravan, koja nema veze s njenim tokom, a pred samim se ušćem rijeka probija sutjeskom kroz obalsko gorje. I oko Cetine zaravni su najbolje razvijene u čistim i otpornim vapnencima.
I u kraju oko donje Neretve nalazimo dobro izraženu zaravan Brotnjo-Dubrave (sl. 3.); najbolje očuvani dijelovi imaju visine oko 270 m. I zaravan Brotnjo-Dubrave je najbolje razvijena u čistim krednim vapnencima. Prema planinama oko srednje Neretve zaravan naglo prestaje ili stepeničasto prelazi u više, slabije izražene i nesigurne nivoe, npr. Raška Gora i Podvelež. U probojnici srednje Neretve nema nivoa, koji bi odgovarali nizvodnoj zaravni, a prema ušću rijeka se probija između obalskih grebena Rilića (1155 m) i Žabe (953 m).
Poseban položaj ima prostrana zaravan jugozapadne Istre (0-400 m), koja je nagnuta prema jugozapadu i zapadu do morske obale. Ova zaravan dakle nije odijeljena priobalskim grebenima, kao što je slučaj s onima oko rijeka srednje i sjeverne Dalmacije i u Hercegovini.
Prostrane i izrazite zaravni nalazimo i u zatvorenim predjelima Lug i Šuma u Popovu polju (sl. 4.) najbolji su primjer takvih reljefno izoliranih zaravni u dinarskom kršu. U smjeru sjeverozapad-jugoistok duga je zaravan oko 23,5 km, a u sektoru Orah-Kočela široka je do 8 km. Visine neznatno kolebaju (250-260 m), te se zaravan ističe rijetkom izrazitošću.
Blago je nagnuta prema sjeverozapadu i postepeno ponire pod naplavno tlo Popova polja, u užem smislu. Zaravan oštro granici s okolnim zemljištem i nema nikakva traga, po kome bi se moglo zaključiti, da je sadašnja reljefna izoliranost posljedica mladih poremećaja.
Lijepe primjere zaravni konstatiramo i rubom polja u kršu. Zapadnim; južnim i jugoistočnim rubom Fatničkog polja širi se izrazita zaravan (540-560 m), koja je nagnuta od sjeverozapada prema jugoistoku. Na jugozapadnoj strani, oko Pađena zaravan je prostranija i od samog polja.
I na zapadnoj strani Gatačkog polja u visokoj Hercegovini imamo izrazitu zaravan Naljutki i Krči (940-950 m). Sjeveroistočni rub Duvanjskog polja prati lijepa zaravan Pod (920 m), zasječena u vapnenačkim padinama Ljubuše; a na rubnu zaravan nalazimo i na sjeveroistočnoj strani Livanjskog polja.
Naveli smo primjere izrazitih zaravni u vapnencima primorske strane Dinarskog gorja: jedne su duž riječnih tokova, druge u otvorenom primorju, treće na dnu zavala, a četvrte rubom polja u kršu. Isto tako izrazite zaravni i u analognim položajima nalazimo i na kopnenoj strani Dinarskog gorja.
Na drugom je mjestu posebno obrađivana prostrana zaravan na vapnencima oko srednjeg toka Une i Korane, s visinama između 350 i 370 m.6 Unsko-koranska zaravan ima morfološke osobine analogne onima oko Krke, Cetine i Neretve. I kod ove je zaravni ustanovljeno, da je utoliko izrazitija, ukoliko su vapnenci čistiji.
Vrlo prostrana zaravan širi se oko kanjonskih dolina donje Korane, Mrežnice, Dobre i srednje Kupe; ima visine između 200 i 250 m. Ova zaravan je otvorena prema karlovačkoj zavali, koja je ogranak panonskog bazena.
Prostrana zaravan Ličkog polja (550-570 m) sa svih je strana okružena višim zemljištem i prvenstveno razvijena u čistim vapnencima (sl. 5.). I ova se zaravan mrežasto širi prema vapnenačkom rubu: Perušičko i Gračačko polje i sl. Slične osobine ima izrazita zaravan na dnu nižeg Gackog polja (440-470 m). Veoma je izrazita i vrlo pristupačna vapnenačka zaravan Dubrava jugoistočno od Ogulina, preko koje je provedena željeznička pruga Oštarije-Ogulin (sl. 6).
Nabrojili smo nekoliko karakterističnih primjera vapnenačkih zaravni u različitim položajima i visinama. Kao primjer visoke i izolirane zaravni navest ćemo Veliko Rujno, na zapadnoj strani Velebita. Izrazita je zaravan do 3 km duga u smjeru SE-NW, a široka je do 1,5 km. Visina je oko 900 m. (fot. 4). Mogli bismo nabrajati i još mnoge manje zaravni, ali to nije svrha ovog rada.
Spomenuli smo slučajeve, gdje su zaravni pored današnjih tokova (oko Krke i Čikole, Cetine, Neretve, Une i Korane) ili su na rubu vapnenačkog kraja (jugozapadna Istra i oko Korane, Mrežnice i Dobre) ili na dnu zavala (Popovo polje, Ličko polje i Gacko polje) ili idu rubom polja u kršu (Fatničko, Gatačko i Duvanjsko polje). Za sve je ove zaravni zajedničko da su toliko izrazitije, ukoliko je vapnenac čistiji. Broj i dimenzije zaravni dokazuju, da su specifičan i važan oblik vapnenačkih terena i da treba tražiti odgovarajuća rješenje njihova postanka. Današnja se znanstvena tumačenja međusobno bitno razlikuju i uglavnom ne daju zadovoljavajuće objašnjenje.
Vrlo su važni i visoki ravnjaci vapnenačkih planina, za koje se upotrebljava naziv “površi”, t. j. kraj oko vrhova; ali su ti ravnjaci manje izraziti i vezani za složeniju podlogu. Zadržat ćemo se samo na najizrazitijim zaravnima i usječenim u čistim vapnencima i nastojati, da objasnimo, kako je moglo doći do obrazovanja ovih “apsurdnih” oblika u kršu. Naše bi se objašnjenje moglo proširiti i na spomenute planinske ravnjake, koji su nastajali u ranije geološko doba i znatno izgubili svoje prvobitne osobine.
Objašnjenje postanka. Kako su zaravni u suprotnosti s okomitim razvojem krških oblika, to je uravnavanje vapnenaca uglavnom objašnjavano na isti način kao i na nepropusnim terenima.
A. Penck, majstor njemačke geomorfološke škole, mnogo je utjecao na svoje učenike i sljedbenike. On je najprije smatrao, da su zaravni u dinarskom kršu obrazovane bočnom erozijom rijeka, i to gotovo u razini  mora, a od razvodnica u ostale izdvojene planine ili “mosori”7.
Pencka je na ekskurziji Geografskog instituta u Beču kroz Bosnu i Hercegovinu 1899. pratio i čuveni američki morfolog W. M. Davis. Iz Penckova rada vidimo, da je Davis u izrazitim zaravnima vidio dokaze starog stadija ili “pineplena” riječne erozije, u smislu svoje cikličke teorije i da su oni o tome na terenu diskutirali. Davis je naknadno i objavio svoje gledanje, po kome su zaravni u dinarskom kršu erozivno-denudacionog podrijetla, a uzvišenja na njima “monadnoci”, sastavljeni od otpornijih stijena.8 Već je Penck ukazao, da ovo shvaćanje Davisa ne odgovara stvarnosti, jer uzvišenja nisu sastavljena od otpornijih stijena. U biti je između njihovih stanovišta razlika samo u stadiju evolucije riječnog reljefa i u prirodi zaostalih uzvišenja – Penckovi su “mosori” zaostali zbog položaja, a Davisovi “monadnoci” zbog otpornosti stijena. Prema Davisovu shvaćanju je, dakle, ciklički razvoj fluvijalnog reljefa dalje odmakao. U kasnijem radu Penck, pod utjecajem Cvijićevih ideja, dozvoljava, da može i razvojem krških oblika nastati pokrov crvenice, koji onemogućuje udubljivanje zatvorenih krških oblika i uvjetuje površinske tokove i širenje zaravni, navodeći kao primjer južnu Istru.9
Na početnoj Penckovoj koncepciji razradio je A. Grund teoriju, koja objašnjava ne samo postanak zaravni, već na odgovarajući način tumači i morfološku i hidrografsku evoluciju krša. Prema Grundu postoji u kršu, kao i u drugim stijenama, jedinstvena temeljnica nagnuta prema razini mora. Ova temeljnica ili “krška voda” (Karstwasser, Karstgrundwasser) zaustavlja udubljavanje oblika krša i usijecanje tokova. U vezi s temeljnicom obrazuju se prostrane denudacione zaravni “pinepleni” kao i na nepropusnim terenima10. Značajno je, da je A. Grund u svom završnom radu preuzeo i razradio početne ideje J. Cvijića (iz g.1900.) o cikličkom razvoju krških oblika i pretpostavljao, da krški proces konačno sam sebe onemogućuje i tako dolazi do stvaranja “korozivnih pineplena” i do uspos tavljanja površinske hidrografije – u ovome se završnom stadiju, po A. Grundu, nalazi krš ekvatorijalnih krajeva.11
Za nas je naročito značajan razvoj gledanja J. Cvijića, koji se najduže bavio dinarskim kršem i najbolje ga poznavao, a imao je presudni utjecaj na razvoj krških istraživanja u našoj zemlji. Poznavajući krški reljef u umjerenim klimatskim prilikama i njegovu suprotnost zakonima riječne erozije, Cvijić u početku traži specifična objašnjenja. Najprije pretpostavlja, da se krški oblici ciklički razvijaju, spajaju i konačno dolazi do otvorenih korozivnih zaravni u razini temeljnice, usto dozvoljava i formiranje denudacionih zaravni.12 Vidjeli smo, da je ovo specifično i konzekventno objašnjavanje razvoja krških oblika imalo utjecaja na ideje Pencka i Grunda.
Razrađujući dalje specifično objašnjenje obrazovanja zaravni u kršu, Cvijić pretpostavlja, da se prestankom pukotina u dubilu ili njihovim ispunjavanjem crvenicom u krškom podzemlju formira temeljnica, u čijoj razini cirkuliraju vode i vrše podzemnu eroziju i koroziju. Nastaje podzemna zaravan, iznad koje procjedne vode vrše koroziju vapnenih masa; dolazi do urušavanja i postepenog ogolićavanja zaravni – u kršu bi se, dakle, smjenjivale faze krške vertikalne cirkulacije i površinskog otjecanja. Na osnovu ovog složenog objašnjenja i teško ostvarivog procesa (kako odstraniti velike mase vapnenaca iznad podzemnog nivoa?) počeo se upotrebljavati i dosta neodređen naziv “fluviokrška zaravan”.13
U kasnijim radovima Cvijić je napustio početna specifična objaš njenja. Pri preciziranju svojih gledanja o biti i evoluciji krša u god 1918. Cvijić podvlači, da “krška erozija ne može formirati zaravni” i dalje “ove zaravni su najčešće fluvijalne, a formirale su ih prekrške ili alogene rijeke”14, Cvijić, dakle, prihvaća ideju smjene fluvijalne erozije i krškog procesa (otuda pojam “karstifikacija”) u duhu polaznih ideja A. Pencka i A. Grunda. Ovo gledanje zastupano je i u posljednjim radovima15, a preuzeli su ga i njegovi učenici;16 epitet “fluviokrški” najbolje odražava, kako je objašnjenje neprecizirano.
Pristaše Penck-Grundovih početnih ideja o površinskom otjecanju i povezanoj i stabilnoj temeljnici u kršu mogu teoretski objasniti formiranje odgovarajućih oblika, iako je teško shvatiti jači efekat bočne erozije u razini stagnirajuće vode i u čvrstim stijenama; u tom smislu nisu nikada dani dovoljni dokazi. Mnogo je teže shvatiti, kako bi se na osnovu promjenjljivih “hidrografskih zona”17 mogao formirati izrazit erozivni nivo. Moglo bi se pretpostaviti, da su zaravni formirane za vrijeme prve faze, kada je voda ispunjavala pukotine bliže površini, ali i sam Cvijić naglašava, da se tri zone brzo formiraju, jer se voda kroz pukotine spušta u vapnenačko podzemlje. Periodično kolebanje hidrografskih zona i obrazovanje izrazitih zaravni međusobno se isključuju.
N. Krebs, uporni pristaša Penck-Grundovih ideja o fluvijalnoj eroziji na vapnencima i jedinstvenoj temeljnici u kršu, dao je nešto modificirano objašnjenje obrazovanja izoliranih zaravni. Uviđajući, da su naročito značajne izolirane zaravni, što je u suprotnosti sa zakonima riječne erozije, Krebs smatra, da su zaravni nastale u razini temeljnice, i to “erozivno-denudacionim procesima”.18 Ovo je objašnjenje neuvjerljivo, jer se u razini temeljnice ne može vršiti erozija, a denudacijom padina prevladala bi u zatvorenim zavalama akumulacija, kao što je to bio slučaj tokom pleistocenih hladnih razdoblja. Izolirane zaravni srednje Hrvatske nisu u istoj visini, koja bi odgovarala jedinstvenoj razini podzemne vode, kao što je smatra Krebs.
Pretpostavka o jedinstvenoj temeljnici, a time i o mogućnosti riječne erozije u kršu, dovodi do zaključaka, koji su u suprotnosti s krškim procesom i ne mogu objasniti evoluciju reljefa vapnenačkih terena. Na osnovu tih shvaćanja logično se upotrebljavaju i pojmovi “skaršćivanje” ili “karstifikacija”, iz čega slijedi, da je prije krša vapnenačku površinu oblikovao rad tekućih voda, odnosno riječna erozija. Ovo shvaćanje oduzima vapnencima njihove specifične osobine.
Nije poznat vapnenački kraj, na kome se ne vrši odgovarajući krški proces. A. Penck je ukazao, da voda, koja ponire, obrazuje krške oblike i na vapnencima, sa kojih nije ogolićen stratigrafski pokrov19, a mnogo ranije je upozorio na korozivne oblike u pokrivenim vapnencima20.
Izgleda nam, da je olako prihvaćanje i primjenjivanje shvaćanja, po kome je na vapnencima moguća riječna erozija, usporilo napredak izučavanja krša. Bit procesa i sva saznanja ukazuju i potvrđuju, da se vapnenci kemijski otapaju, pukotine šire, a voda ponire i otječe složenim sistemima pukotina – razvija se krš, karakteriziran oblicima, koji su u skladu s cirkulacijom vode. Dimenzije i dubina poznatih podzemnih šupljina upućuju, da nije moguće odrediti, kad je krški proces počeo. Sve ukazuje, da je na vapnencima počelo obrazovanje krša, dok je do njih doprla voda sposobna za korodiranje. Krški je proces bitan za vapnence, te izraz “karstifikacija” dovodi u zabunu i trebalo bi ga izbjegavati. Kao što ćemo vidjeti, u iznimnim slučajevima može doći do usporavanja ili prekida okomitog krškog procesa, te bi se moglo govoriti o “dekarstifikaciji” – ovamo spada “pokriveni krš” u smislu Fr. Katzera21.
Tokovi u kršu su kao i što je i Cvijić na kraju konstatirao, hidrografski i morfološki stranci. Redovito primaju vodu iz nepropusnih stijena (alogenih) i pri protjecanju kroz vapnence nemaju pritoka i gube vodu kroz pukotine u stjenovitom koritu, a neki su i sasvim presušili. Doline su kanjonske, jer nema spiranja strana, čime bi mogle evoluirati u otvorene profile i konačno u zaravan. Istra je lijep primjer ovako diferenciranog reljefa; u srednjoj flišnoj zoni nastaju tokovi, koji su ovaj kraj jako disicirali, a kroz vapnence se probijaju kanjonskim dolinama, npr. Raša i Mirna, a nekada i Pazinski potok22.
Kao dokaz fluvijalne erozije na vapnencima navode se i suhe doline – slijepe ili otvorene. Ali dolinska priroda ovih udubljenja nije sigurno dokazana. Aktivna dolina u vapnencima ima strme strane, odnosno kanjonski oblik. Strane ostaju strme i kod dolina, čije je dno prekriveno naplavinama, te nema udubljenja, npr. kanjon Neretve, dio kanjona Zrmanje i dr. Erozija tokova je, dakle, stranac u kršu i stvara oblike, koji to svojim izgledom odražavaju. Naprotiv, pretpostavljeni naslijeđeni oblici riječne erozije imaju blage padine kao i u nepropusnim terenima. Očito je veoma važno objasniti problem, kako evoluiraju i nastaju blage padine u vapnencima, a to će otvoriti i nove vidike u evoluciji vapnenačkog reljefa.
Dolinski izgled većine pretpostavljenih oblika samo je prividan – to vrijedi i za klasičnu Valu između Popova polja i Slanog. U srednjem dijelu Vale je Dubrava, zatvoreno udubljenje ravnog dna formirano u čistim vapnencima; prema Popovu polju Dubrava je spojena otvorenijim prijevojem, na kome je selo Zavala, a usječen je pretežno u dolomitima. Prema Slanom, Dubrava se nastavlja višom, uzanom i vijugavom dolinom. Ništa ne dozvoljava, da se ovaj složeni oblik označi kao suha dolina, a još manje kao otoka Popova polja, u što je na kraju posumnjao i sam Cvijić23. Složen izgled pokazuje, da je ovaj oblik nastao diferenciranim procesima, uvjetovanim razlikama u sastavu i gradi terena.
Pri istraživanju reljefa uopće treba točno uočiti i predstaviti oblike i njihove odnose sa sastavom i gradom. U objašnjavanju postanka treba računati s procesima, koji su u skladu s uvjetima sastava, građe i klime. Izgleda nam, da bi takvim postupkom otpale mnoge teorije i znanstveni rad bi brže napredovao. Zastupnici riječne erozije u evoluciji krša trebali bi objasniti, odakle se tokovi hrane, kako se mogu održavati na vapnencima i kako je moguća denudacija strana – osnovni proces u evoluciji riječnog reljefa. Zaravni se najčešće spominju kao dokaz riječne erozije, a mi ćemo vidjeti, da one baš suprotno dokazuju.
Osobine zaravni su u suprotnosti sa zakonima riječne erozije. Zaravni oko Une, Krke, Cetine i Neretve ne šire se prema ušću i ne nastavljaju se prema izvorištu u obliku terasa kao što je pravilo kod ovakvih oblika riječne erozije. J. Cvijić24 i A. Grund25 objašnjavali su prvu nenormalnost mlađim izvijanjem i izdizanjem obalskog gorja. Vidjeli smo, da zaravni nisu izvijene i da se mrežasto granaju u okolno više zemljište, pa i u samo obalsko gorje, ili su neporemećeno očuvane na padinama obalskih planina, kao Zadvarska zaravan na padini Dovnja – to znači, da su ova uzvišenja postojala u doba uravnavanja. Iste odnose nalazimo i kod zaravni na panonskoj strani26.
Nije moguće na zaravnima utvrditi položaj tokova, koji bi ih formirali, ni razvodnica među njima, što se može lako učiniti kod riječnih pineplena. Veoma su česti slučajevi, da su zaravni u rubnom dijelu niže, što također ne odgovara zakonima fluvijalne erozije. Zaravni se ne granaju duž pretpostavljenih pritoka, već naglo prestaju ili se nepravilno i mrežasto šire. Duž rubova nema lučnih proširenja, koja bi odgovarala meandrima rijeka, što bi trebalo očekivati prema objašnjenju A. Pencka i A. Grunda.
Na zaravnima nema ili ima samo izuzetno i u neznatnim količinama kvarenog šljunka, koji je karakterističan za ovakve oblike fluvijalnog postanaka. Naglasili smo, da su zaravni najbolje razvijene u čistim i otpornim vapnencima, što također ne odgovara zakonima diferencirane riječne erozije vidimo dakle, da nijedan elemenat zaravni ne govori u prilog njihova fluvijalnog podrijetla.
Gornje konstatacije vrijede još više za zaravni, koje su zatvorene višim zemljištem i čiji je postanak nemoguće objasniti fluvijalnom erozijom. Kao primjer takve zaravni navodimo Šumu i Lug u Popovu polju, Ličko polje i Gacko polje (u Lici). Izrazitost zaravni, oštra i vijugava granica prema okolnom višem zemljištu, isključuju, da su današnji reljefni odnosi nastali naknadnim tektonskim pokretima, a za to nema ni drugih dokaza. Reljefna zatvorenost isključuje površinsku evakuaciju erodiranog materijala – bitni elemenat fluvijalne erozije. Na drugoj strani, podudarnost osobina izoliranih zaravnih i nivoa oko riječnih tokova, koji su otvoreni prema nižim krajevima, upućuje da tražimo isti i specifični način objašnjenja njihove geneze.
Na osnovu saznanja na apeninskoj strani mnogi talijanski stručnjaci smatraju, da se razina Jadranskog mora od miocena sukcesivno spuštala. Dosljedno tome misle, da su zaravni na istočnom primorju Jadranskog mora neogene abrazione terase27. I J. Cvijić je mišljenja, da je zaravan iznad Karlovca abraziona terasa panonskog jezera i da odgovara takozvanom “pinosavskom nivou” od 240 m.28
Tumačenje C. de Stefanija i drugih talijanskih stručnjaka, koji se za njime povode, nije geološki osnovano ni morfološki opravdano. Na našoj obali nisu utvrđeni marinski neogeni sedimenti, iz kojih bi se moglo zaključiti više stanje morske razine. Ovo pretpostavljeno i nicim dokazano podudaranje geološke prošlosti naspramnih jadranskih primorja u suprotnosti je s rezultatima, do kojih su došli istraživači istočne, dinarske strane.29
Zaravni, osim one u jugozapadnoj Istri, odijeljene su od mora obalskim gorjem ili su sasvim izolirane, što je u suprotnosti sa zakonima abrazije i položajem abrazionih nivoa. Zaravni nisu ni stepeničasto poredane, kao što bismo očekivali prema idejama C. de Stefanija i talijanskih stručnjaka koji ga slijede.
Isti prigovori vrijede i za Cvijićevo mišljenje o abrazionom postanku zaravni iznad Karlovca. Kad bi se sve ostale poteškoće pustile iz vida, nemoguće je objasniti, kako je abraziona snaga u zalivu karlovačke zavale bila tako moćna, da u čvrstim vapnencima obrazuje zaravan, kojoj ne nalazimo odgovarajućeg nivoa u mekšim stijenama izloženih obala.
J. Cvijić30, a u početku i A. Grund31, smatrali su abrazionima i zaravni na rubovima polja u kršu. B. Ž. Milojević na isti način objašnjava obrazovanje “poda” oko gornje Cetine32. Geološka snimanja i istraživanja pokazala su, da su jezerski sedimenti u današnjim poljima jako poremećeni i da dopiru do visina većih od rubnih podova. Naprotiv, rubni su podovi neznatno izvijeni ili uopće neporemećeni, te njihova ravan zasijeca poremećene jezerske naslage.33 Očito je, dakle, da su rubne zaravni mlađe od jezerskih naslaga i njihova poremećaja, te ne mogu biti abrazione34.
Abraziona priroda zaravni ne dolazi u obzir ni sa čisto morfološkog stanovišta. Dimenzije zaravni su u mnogim slučajevima u nerazmjeru sa zavalama polja odnosno jezera, čiji bi ih valovi uravnili, npr. Unsko-koranska zaravan je prostranija od zavale Bihaćkog polja. Zaravni nisu razvijene duž cijelog ruba zavale ili pretpostavljenih jezerskih bazena npr. oko Livanjskog, Duvanjskog, Gatačkog i Sinjskog polja, a to bi trebalo očekivati u slučaju da su abrazionog postanka. Nisu ni najbolje razvijene na rubovima, koji su izloženi dominantnim vjetrovima kao što je to pretpostavljao A. Grund35. Rubne zaravni ili podovi na jednom su kraju dobro i široko razvijene, i to u otpornim i čistim vapnencima, a na drugom ih uopće nema, npr. oko Sinjskog, Livanjskog i Duvanjskog polja, a mrežasto se šire u okolno više zemljište, što smo vidjeli između Sinjskog i Dicmanskog polja. Zaravni rubom polja bolje su izražene u čistim i otpornim vapnencima, dok je rad abrazije diferenciran i dolazi do izražaja prema otpornosti stijena.
I položaj izoliranih uzvišenja “humova” govori protiv abrazionog postanka zaravni. Uzvišenja su zaostala bliže pretpostavljenim obalama, npr. rubom bihaćke zavale, t. j. na mjestima, koja su bila jače izložena abraziji i gdje se ne bi mogli očekivati ostaci ranijeg reljefa. Humovi nisu sastavljeni od čvršćih stijena, da bi time mogli objasniti njihovo postojanje. Zaravni nisu nagnute od okolnih uzvišenja prema rubu zavale, što bi bio slučaj kod abrazionih nivoa. Naprotiv, česta je pojava, da su zaravni u rubnim dijelovima, podnožjem okolnih uzvišenja, niže, npr. Unsko-koranska zaravan u podnožju Plješivice, između Baljevca i Ličkog Petrova sela.
I hidrografski je nemoguće nekadašnja jezera dovoditi u vezu sa današnjim zavalama polja, jer bi to značilo, da su vapnenačke strane zadržavale vodu i ponašale se kao nepropusne stijene.
Iz izloženog slijedi, da radom abrazije nisu mogle nastati ni zaravni na primorskom ni panonskom rubu dinarskog krškog kraja kao ni one oko polja. Sve ove zaravni imaju iste morfološke osobine, kao i vapnenački nivoi, kroz koje protječu izolirani tokovi, te za sve treba tražiti analogno i specifično objašnjenje.
Za razumijevanje krškog procesa, a posebno za objašnjenje postanka zaravni u vapnencima imaju veliko značenje rezultati rada mađarskog geologa K. Terzaghija36. Nažalost ovaj rad u većini kasnijih rasprava nije dovoljno primijećen niti su njegove ideje korištene.
Terzaghi je uočio i istakao veliko značenje organogenih procesa u sloju humusa i njihov utjecaj na otapanje vapnenačke podloge, osobito u šumovitim krajevima. “Ova zajednica života i raspadanja predstavlja kemijski horizont, u kome se konstantno obnavljaju vrlo aktivni elementi. Procesima raspadanja postepeno se povećava ugljična kiselina, stvaraju se lako ispirani ugljeni hidrati i nastaju humusne tvari i humusne kiseline. Pri srednjoj vlazi i umjerenoj temperaturi raspadaju se humusni sastojci, pod utjecajem gljiva truljenja, u ugljičnu kiselinu, vodu i amonijak”37. Iz ovoga se vidi, kakav se složen i snažan kemijski proces vrši pod utjecajem humusnog sloja. 
Terzaghi dalje računa, da se vapnenačko zemljište u pošumljenom kraju zapadne Hrvatske otapa ispod humusnog sloja za 0,25 mm godišnje ili za 1 000 godina 25 cm.38 Ovim intenzivnim korozivnim procesom objašnjava Terzaghi postojanje brojnih ponikava i uvala u šumovitim krajevima. Bez obzira na numeričke vrijednosti Terzaghijevih podataka, velika je šteta, što se njegovim idejama dugo vremena nije posvetila dovoljna pažnja.
Terzaghijeva shvaćanja o značenju biokemijskih procesa u humusnom sloju potvrđuju rezultati novijih istraživača. H. Oertli konstatira, da se voda bogati ugljičnim dioksidom “osobito poniranjem kroz sloj humusa (ugljični dioksid nastaje disanjem korijenja i bakterijskim raspadanjem) ili miješanjem vode s organskim tvarima (ove se raspadaju pri čemu se disanjem mikroorganizama stvara ugljični dioksid”)39. Slične biokemijske procese konstatira i P. Birot, osobito u humusu vlažnih i toplih klima: “Raspadajući se, bujna vegetacija daje ugljični dioksid u stanju nastajanja (L`acide carbonique naissant), koji otapa sto puta jače od ugljičnog dioksida u padalinama. On može da brzo otopi mnogo vapnenaca na površini i na strmim padinama. Ako tome dodamo fiziološko-kemijski rad živog korijenja (ispuštanje pozitivnih iona), možemo shvatiti intenzitet površinskog otapanja, koje je najsnažnije, kad su humus i korijenje u neposrednom dodiru s vapnencem, t. j. na nagnutim plohama...”40 I u dinarskom kršu možemo konstatirati intenzivnu koroziju vapnenca pod humusnim pokrovom. Oblici korozije naročito su lijepo izraženi na nedavno ogolićenom kršu.
Da je biokemijski proces snažan i relativno brz, dokazuju kamenice – korozivna udubljenja u kompaktnim i čistim vapnencima. Najtipičnije su “plitvine”, kamenice plitke i ravna dna i nadsvođenih strana. Na dnu kamenica trune lišće, a na vlažnim se stranama uhvate li ša ji i mahovine. Procesi života i raspadanja otapaju vapnenac i kamenica se bočno širi. Kamenice nalazimo i na padinama vapnenačkih blokova, što dokazuje, da. se koncentrirani biokemijski korozivni proces vrši mnogo brže od površinskog otapanja pod utjecajem padalina.
Koncentrirani korozivni proces može se vršiti brže i od erozije tokova. Na urušenom bloku u ponoru kod Pazina udubena je kamenica sa jako nadsvođenim stranama i ravnim dnom (sl. 5.). Iako Pazinski potok pri visokom vodostaju politira vapnenački blok, korozivni je proces, za vrijeme niskog vodostaja, udubio kamenicu promjera 70-40 cm i 15 cm duboku. Srpnja 1954. bila je voda u kamenici zelena od mikrovegetacije, koja pogoduje koroziji41. I bogatstvo vapnenom otopinom voda Plitvičkih jezera objašnjavali smo utjecajem humusnog pokrova42.
Za nas su naročito važne Terzaghijeve ideje o obrazovanju zaravni na vapnencima. “Dok dno uvale dopre do inundacionog horizonta, bit će godišnje za određeno vrijeme inundirano, time prestaju uvjeti za život šume, koja vrši tako bitnu ulogu pri obrazovanju krških udubina”43. Na dnu periodično plavljene uvale taloži se mulj, koji zaštićuje i konzervira podlogu i uvjetuje otjecanje duž rubova na dodiru s vapnenačkom okolicom. Korodiranjem rubova nastaje i širi se zaravan, koja nema veze s riječnom erozijom. 
“Tokovi mogu uravnavanje van šumskog kraja najviše nešto ubrzati, i to ako su dosta česti, ali to sami ne mogu učiniti. Uravnavanje vrši samo korozija. Nivo uravnavanja određuje samo inundaciona voda, a ne morska razina.” (kurz. R.)44. Terzaghi dakle smatra, da je proces uravnavanja površinski i lokalno uvjetovan naplavnim ravnicama.
Do istog je zaključka došao nakon dužeg vremena K. Kayser, pri objašnjavanju zaravni na sjevernim stranama zavale Skadarskog jezera45. Proučavajući zaravni na vapnenačkim stranama Kupreškog i Duvanjskog polja, došli smo do zaključka, da su one mogle nastati samo rubnom korozijom na otjecajnoj strani naplavnih ravnica, a ne oko vrela, kako konstatira Kayser46. Kasnija istraživanja pokazala su, da je i prostrana zaravan oko srednje Une i Korane formirana korozijom47. Dalja su nas proučavanja uvjerila, da zaravni na vapnenačkom kopnu mogu postati samo specifičnim korozivnim procesima. Ovaj način obrazovanja objašnjava karakteristične osobine, koje smo sprijeda istakli. Glavna je osobina, da su zaravni utoliko bolje izražene, ukoliko su vapnenci čistiji, odnosno podložniji koroziji.
Terzaghijev “inundacioni horizont” u mnogom odgovara Grundovoj temeljnici, ali nije jasno, čime je njegov položaj uvjetovan. Izgleda da se Terzaghi u ovom objašnjenju poveo za suvremenim diskusijama o cirkulaciji vode u kršu (jedinstvena temeljnica Grunda povezana s morskom razinom i izdvojeni podzemni tokovi u smislu Waagena i Katzera), te ih je kompromisnim, ali nedovoljno određenim stanovištem želio pomiriti. Ali to ne umanjuje značenje njegovih geomorfoloških opažanja.
Iz Terzaghijevih objašnjenja nije jasno, otkuda dolazi naplavni materijal, koji sprečava udubljivanje ponikava. Vode, koje bi iz podzemlja naizmjence pritjecale i tamo ponovno otjecale, prema kolebanjima inundacionog horizonta ne bi mogle ostavljati taj nanos; u današnjim periodično plavljenim poljima vidimo, da ponori odnose naplavine. Korozivne zaravni nisu u istoj razini, što bismo morali očekivati, ako su uvjetovane inundacionim nivoom. Treba tražiti drugo i logičnije objašnjenje, koje je u skladu s odnosima u prirodi.
S brežuljkastog flišnog kraja Brkina pritječu tokovi i poniru u vapnencima Ćićarije u sjevernoj Istri. (sl. 7). Oko ponora su nastale naplavne ravni, duž čijih se rubova vapnenci otapaju i ponori mijenjaju položaj. Vode, dakle, površinski pritječu, formiraju lokalnu naplavnu ravan i uvjetuju rubnu koroziju. Iste oblike i procese nalazimo na sjevernoj strani vapnenačkog ravnjaka Bujštine u sjeverozapadnoj Istri. Suprotno Terzaghiju, vidimo da “inundacioni” odnosno korozivni nivo nije uvjetovan pritjecanjem podzemnih, već površinskih voda s nepropusnog zemljišta (sl. 8). Prema našim iskustvima takvi su kontaktni odnosi općenito uvjetovali stvaranje zaravni, odnosno polja u kršu. To je očito kod zaravni Ličkog polja, gdje su tokovi pritjecali iz paleozojskog – verfenskog podvelebitskog pojasa, taložili naplavnu ravan i uvjetovali rubnu koroziju, kojom je nastala prostrana zaravan (sl. 9). Istu prirodu postanka dokazali smo za unsko-koransku zaravan.
Opravdanost gornjeg objašnjenja postanka korozivnih zaravni i analogne petrografsko-hidrografske odnose nalazimo, prema rezultatima istraživanja H. Lehmanna, na sjeverozapadnoj Kubi. Tokovi pritječu s nepropusnih naslaga (škriljevci i pješčenjaci i Pizarras-serije) i na kontaktu s vapnencima gorja Vinales formirana je naplavna ravan “u čijoj je osnovi vapnenac ispod tankog sloja naplavina” (sl. 10). Zaravan se i danas širi na račun višeg vapnenačkog zemljišta. Pećine, u koje se gube rijeke, “podsijecaju strme, često okomite strane mogota, odvojenih od vapnenačkih grebena Sierra Vinales kao i podnožje samog gorja. Strmine visoke 30, 40 i više metara svjedoče o mladom urušavanju”. Približno u istoj nadmorskoj visini kao i spomenuta rubna krška zaravan nalazi se u samoj Sierra Vinales “prostrano polje u kršu okruženo strmim stranama.” Rubovi padaju strmo do ravni polja i u toj su razini mnoge pećine, u kojima se gube tokovi i kroz koje voda tropskih kiša otječe na sve strane. Dno nije sasvim ravno, što se vidi po eroziji tla, koju voda vrši pred ponorima u nižem rubnom dijelu”48. Pod analognim petrografsko-hidrografskim uvjetima konstatirao je iste procese i oblike H. von Wissmann u stalno ili periodično vlažnoj i toploj klimi jugoistočne Azije49.
Podzemnim se putem evakuiraju ne samo vode, već i vapnenačka otopina, a i dio trošnog materijala naplavina.
Rubna korozija u povoljnim uvjetima može doseći velike razmjere i stvoriti zaravni, koje određuju izgled krškog pejzaža. Nad korozivnim zaravnima zaostaju osamljena i karakteristična uzvišenja suprotno izoliranim udubinama u kršu umjerenih klima;50 imamo krš, koji je “dotjeran do apsurda” kako kaže P. Fenelon.51
Iz navedenih je primjera očito, da je rubni korozivni proces odnosno zaravnavanje vapnenca u toploj i stalno ili periodično vlažnoj klimi mnogo intenzivniji nego u našim umjerenim prilikama. Klima je dakle odlučan faktor u korozivnom procesu. Vlažna i topla klima omogućuje snažne biokemijske procese i brzo otapanje vapnenaca. “Tu su vapnenci, uz škriljevce i slabo cementirane pješčenjake najmanje otporne stijene.”52 U ovoj se klimi vrši intenzivno razaranje i otapanje stijena, tokovi nose dosta nanosa i lako formiraju naplavne ravnice. Ovim procesima nastaje vapnenački pejzaž posebnog tipa, koji je u našoj literaturi popularizirao J. Daneš53. Prevladavaju otvorene zaravni, s kojih se izdižu izolirana uzvišenja. Daneš je proučavao vapnenačke pejzaže “Gunung Sevu” (tisuću brežuljaka) na Javi i “Cocpit Country” na Jamaici54.. Nakon radova H. Lehmanna o kršu na Javi55, populariziran je za ovaj tip krša naziv “kupasti krš” (“Kegelkarst”; u francuskoj literaturi “Karst a` pitons”); naziv je prvi put upotrebljen u izvještaju ekspedicije Mazzetija 1914-1918. po Kini.
Navedenim istraživanjima kao i francuskim geološkim snimanjima i morfološkim studijama u Indokini i drugim radovima danas su nam dobro poznate osobine “kupastog krša” i proces njegova formiranja. “Korozijom strmih vapnenačkih rubova šire se zaravni na štetu susjednog vapnenca. Isto tako, ako duboka ponikva dospije do razine korozivnog uravnavanja, počinje njeno širenje i ona se pretvara u uvalu (ili polje) s ravnim dnom i strmim stranama. Vapnenački se grebeni postepeno dijele i dno uvale spaja se s rubnom zaravni ili drugom uvalom. Tako se izvana i iz izoliranih krških zavala šire ravne plohe u nemirni krški kraj i srašćuju u jedinstvenu zaravan.”56 (fot. 6). H. von Wissmann ističe, da zaravni u ponikvama mogu biti i u različitoj visini.
I prema rezultatima spomenutih autora korozivni proces u toplim i vlažnim ili periodično vlažnim klimama, utoliko je intenzivniji, ukoliko su vapnenci čistiji, a ti su u južnoj Kini i Indokini permske starosti. Vidimo dalje da otapanje vapnenaca ide brže od erozije škriljevaca i pješčenjaka (sjeverozapadna Kuba i Kina) s kojih pritječu vode i nanose naplavine, što se slaže sa prethodno iznešenim konstatacijama.
Kod korozivnih zaravni prevladava izrazita uravnjenost. Ukoliko ima nagiba, on je obično prema rubovima, kamo i voda otječe57, a na zaravni se ističu osamljena uzvišenja: humovi, kukovi ili mogoti. Zaravan se širi prema rubovima. Smjer otjecanja i relativno mladi postanak objašnjavaju, zašto su rubni dijelovi zaravni često niži. Koncentraciju korozivnog procesa na određene linije i strminu padina naglašavao je već i Cvijić58.
Upozorili smo, da su humovi na unsko-koranskoj zaravni neposredno uz rub bihaćke zavale, a ne bliže podnožju Plješivice, od koje bi trebali biti odvojeni.59 Analogan položaj nalazimo i u Ličkom polju. Glavni niz humova i u ovom slučaju nalazimo na prijelazu između podvelebitske nepropusne zone i vapnenačke zaravni. Humovi su redovito istog sastava kao i okolica; zaostali su, jer su bili manje izloženi korozivnom podsijecanju i razaranju. Izolirana uzvišenja zaostala su u višim i starijim dijelovima zaravni, gdje je bilo manje vlage, a biokemijski procesi otapanja nisu bili intenzivni.
Položaj humova i nižih rubnih dijelova zaravni olakšavaju rekonstrukciju hidrografskih i reljefnih odnosa u doba korozivnog uravnavanja. Mlađim diferenciranim procesima došlo je do inversnih odnosa: erodirane su i evakuirane nepropusne stijene, dok su korozivne zaravni zaostale u većoj visini.
Procese rubne korozije nalazimo i danas u dinarskom kršu, ali u manjim razmjerima (oko ponora na granici fliša i vapnenaca u sjevernoj i sjeverozapadnoj Istri, u kamenicama i sl.). Naprotiv, korozivne zaravni, naslijeđene iz geološke prošlosti, veoma su važan oblik u reljefu dinarskog krša. Ovim naslijeđenim oblicima neki krajevi dinarskog krša podsjećaju na “kupasti krš” toplih i vlažnih klima. Ova će nam podudarnost olakšati da odredimo doba postanka zaravni.


Doba korozivnog uravnavanja u dinarskom kršu. Prva određivanja starosti uravnavanja kretala su se u okviru općih podataka iz geološke historije gorja alpskog nabiranja kao i prvih podataka o geologiji našega kraja. Neka od tih prvih gledanja uporno se provlače kroz, literaturu, bez obzira na novija znanstvena dostignuća. Prije izlaganja vlastitog gledanja, dat ćemo pregled dosadašnjih shvaćanja.
A. Penck smatra, da je fluvijalni ciklus počeo nakon donjotercijarnog, alpskog nabiranja i trajao do postanka jezera, t. j. do početka miocena60. Ovo znači veliko ujednostavnjivanje duge geološke prošlosti. Nemoguće je i pretpostaviti, da bi zaravni ostale ovako idealno očuvane čak od početka miocena. jer su u dinarskom gorju utvrđena mlađa i snažna tektonska gibanja. Ovo je uvidio i Penckov učenik A. Grund, koji smatra da je prva faza uravnavanja počela nakon glavnih donjotercijarnih tektonskih pokreta i trajala kroz cijeli miocen. Grund je znao da su pontijske jezerske naslage jako poremećene, i on te pokrete uzima kao smjenu starijeg miocenog i mlađeg pliocenog (Grund pribraja pontijski kat miocenu) erozivnog ciklusa.61
J. Cvijić uzima isti početak faze tektonskog mirovanja i erozije, te najprije smatra, da je trajala “od donjomiocenog nabiranja do gornjeg pliocena”62. Gornju granicu ove erozivne faze Cvijić određuje prema geološkim podacima Fr. Katzera i Fr. Kernera, koji su konstatirali, da su poremećene gornjopliocene naslage na južnoj strani Majevice i u Sinjskom polju. Ovo su datiranje preuzeli i Cvijićevi učenici. Novija istraživanja međutim ukazuju, da su jezerske naslage Sinjskog polja starije nego što ih je Kerner određivao.63 I sam Cvijić je u svojim posljednjim radovima bio rezerviraniji u pitanjima donje granice. Govoreći o zaravnima “iznad Karlovca” kaže: “i ovde je, dakle, glavna faza mirovanja i uravnavanja zemljišta bila za vreme visoke pliocenske terase po svoj prilici u pontsko doba”64. On i zaravan Dubrava i Brotnja oko Neretve određuje kao “pliocensku terasu”, što znači, da ne ide do donjomiocenog nabiranja65.
Smatramo, da geološki rezultati omogućuju preciznije određivanje starosti zaravni. Svi se autori slažu, da su zaravni ne samo dobro izražene, već i neznatno poremećene. Zaravni se šire oko polja i erozivnih udubljenja u neogenim naslagama, a ove nalazimo i iznad zaravni66. Iz toga slijedi, da su zaravni mlađe od taloženja i poremećaja neogenih naslaga, Katzer je jezerske naslage Bosne i Hercegovine označio kao “oligomiocen”, koji je taložen “tokom oligocena i najviše tokom donjeg miocena”67. Novija istraživanja pojedinih bazena pokazuju, da su u ovoj seriji zastupane i pontijske naslage.68 Slažemo se, dakle, sa A. Grundom, da su postpontijski tektonski pokreti (ali pontski kat pribrajamo pliocenu) imali velik intenzitet i da je tek poslije njih počela faza mirovanja i uravnavanja. Ne poznajemo zaravni, koje bi nastale tokom prvog Grundovog ciklusa, t. j. u miocenu. Da li bi se u starijem i poremećenom reljefu mogli naći tragovi odgovarajuće faze subaerske erozije, to nas ovdje ne zanima, ali bi te forme bile mlađim pokretima znatno poremećene i korozivnim procesima izmijenjene. Izrazite zaravni u dinarskom kršu su, dakle, obrazovane poslije taloženja i poremećaja pontskih slojeva.
Stratigrafski podaci za utvrđivanje gornje granice faze uravnavanja nisu dovoljni ni sigurni; to se može lakše i pouzdanije utvrditi morfološkom analizom. Korozivne su zaravni disicirane dolinama, koje su u vapnencima kanjoni, a u nepropusnim stijenama proširenja. Na taj su način obrazovane složene doline: Une, Zrmanje, Krke, Cetine, Neretve i drugih. Ovo pomlađivanje reljefa uvjetovano je pokretima, koji su bili uglavnom epirogenetske prirode. Naš je kraj dosta ravnomjerno (tako se očuvala horizontalnost zaravni) izdignut, ili su neke zaravni duž oživjelih tektonskih linija stupnjevito raspoređene (katunski strmac iznad zadvarske zaravni, dislokacija rubnih nivoa oko Petrova i Sinjskog polja). Pretežno epirogenetska priroda pokreta krajem pliocena i početkom pleistocena općenito je konstatirana; to je omogućilo očuvanje “velikih zaravni, u kojima su kvartarne terase”69. Faza mirovanja je, dakle, prekinuta pokretima krajem pliocena i početkom pleistocena, i njime je počelo mlađe usijecanje tokova70. Istovremeno je na izdignutim vapnenačkim zaravnima oživio okomiti krški proces i formiranje izoliranih udubljenja, koja nisu izmijenila opći izgled uravnjenosti. U toku mlađe faze preoblikovani su i humovi i njihove padine prilagođene novim klimatskim uvjetima (fot. 3 i 8).
Pomlađene i složene doline alogenih tokova bile su usječene prije glacijacija u izvorišnim gorjima, jer su u njima staloženi fluvioglacijalni nanosi (Neretva i Morača). Dosada su sigurno utvrđeni tragovi posljednje virmske glacijacije71. Spiranjem sa strane i donošenjem iz izvorišnih dijelova staložile su se, tokom hladnih pleistocenih perioda, u dolinama akumulacione ravni, koje su najnovijim usijecanjem zaostale u obliku terasa: istovremeno su u poljima formirani naplavni pokrovi, iz čega se može zaključiti, da su oba osnovna oblika nastala prije glacijacije72.
Tereni sastavljeni od stijena podložnih spiranju i potočnoj eroziji diferencirano su disicirani. Pojačano spiranje sa padina tokom hladnih doba pokrilo je dna ponikava i uvala i usporilo njihovo udubljivanje. Spiranje padina, potočna erozija i taloženje plavina bili su tokom ledenih vremena u kršu znatno zastupani.
Ostaje još da utvrdimo, da li su klimatske prilike tokom pliocena pogodovale korozivnom procesu. Neki računaju da je klima tokom pliocena “približno odgovarala današnjoj”.73 Uspijevanje magnolije u srednjoj Europi još i početkom kvartara ukazuje, da je klima bila topla i dovoljno vlažna74. Jača ljetna zagrijavanja privlačila su zračne mase s mora i uvjetovala klimu s vlažnom i toplom godišnjom dobi, slično klimi jugoistočne Azije (južna Kina), u kojoj se – kao što je pokazao H. Wissmann – vrši intenzivna rubna korozija.
D. Jaranov, na osnovu poznavanja istočnih dijelova Balkanskog poluotoka i atlaskih zemalja, smatra, da je klima Sredozemlja tokom pliocena bila topla, ali samo periodično vlažna (savanska). Zato su glavni dokaz lateritska tla i pustinjske inkrustacije75 On smatra, da se, pomjeranjem ekvatora prema jugu (u smislu Köppen-Wegenerove teorije), pomicao pojas ove klime prema ekvatoru, tako da je krajem pliocena zahvaćao južno Sredozemlje i sjevernu Saharu. U našim krajevima nisu utvrđeni spomenuti tragovi suhe klime, iz čega je očito, da su bili vlažniji, kao što su i danas, od područja koja je Jaranov proučavao.
Navedenim općim klimatskim odnosima treba dodati regionalne karakteristike našega kraja i imati u vidu lokalne petrografsko-hidrografske prilike. Dinarsko gorje je, zbog svog položaja i pružanja, i u to doba zadržavalo veće količine padalina. S nepropusnih su stijena pritjecale vode, donosile materijal i formirale inundacione ravnice, čijim se rubom vršilo otapanje vapnenaca i širila zaravan. Ove su zaravni imale karakter polja u kršu. Korozivni je proces diferencirano jače otapao čiste vapnence.
Sigurna geološka starost i očita korozivna priroda zaravni dokaz su, da je klima srednjeg i gornjeg pliocena u našim krajevima bila dovoljno topla i osobito na gorju, koje je zadržavalo vlagu, dosta vlažna, što je uvjetovalo razvoj odgovarajućeg tipa krša.
Morfološka analiza i korelativno objašnjavanje procesa omogućuju nam, dakle, da evoluciju reljefa dinarskog krša obnovimo do pokreta, kojima su poremećene jezerske naslage, čiji su najmlađi članovi određeni kao pontski. U toku ovog razdoblja nastali su naj značajniji oblici subaerske erozije: prostrane zaravni, mlađe i složene doline i zatvorena krška udubljenja. Pojačano razaranje pod utjecajem zamržnjavanja i odmržnjavanja stijena i potočno spiranje padina uvjetovali su tokom ledenog doba akumulaciju u udubljenjima, što današnji procesi nastoje odstraniti. U priobalskim su krajevima navedeni procesi modificirani i glacioeustatičkim kolebanjima morske razine.
Kompleksna i sintetička geomorfološka metoda omogućuje rekonstrukciju evolucije reljefa. Jednostavna primjena velikih jedinica geološke kronologije ne zadovoljava i ne vodi računa o složenosti reljefa, što smo vidjeli u radu A. Pencka i u prvim radovima J. Cvijića, koji su početak faze erozije vezali za srednjotercijarno nabiranje. Površno geološko datiranje štetno se provlači i kroz noviju literaturu.
Potreba kompleksnog gledanja i boljeg poznavanja mlađe geološke prošlosti postaju još očitiji, ako morfološke procese odmjerimo prema vremenskom trajanju. Od početka na prijelazu između tercijara i kvartara (600.000 – 1,000.000 godina) izvršilo se usijecanje dolina i polja, bile su periode akumulacije i erozije uvjetovane klimatskim promjenama i kolebanjima morske razine. Evolucija i promjene reljefa u toku kvartara bile su dakle značajne i mnogostruke. Ranijem mirnom periodu do sredine pontskog kata (oko 10,000.000 godina) pripisujemo formiranje prostranih korozivnih zaravni, a taj se proces, kao što smo vidjeli, u povoljnim klimatskim uvjetima vrši veoma brzo. Vjerojatno će dalja istraživanja naći elemente, kojima će se moći izvršiti još detaljnije raščlanjenje ovog dugog razdoblja.
U dinarskom kršu ima mnogo reljefnih elemenata, koji su stariji od poremećaja pontskih jezerskih naslaga i koji su nastali kroz nekih 13,000.000 godina, nakon glavnih srednjotercijarnih pokreta. Kroz to je doba bilo više sekundarnih orogeneza u smislu H. Stillea. Ti su pokreti mijenjali uvjete i komplicirali evoluciju reljefa, tako da je njena rekonstrukcija teška i nesigurna, a zaostali oblici imaju sekundarno morfološko značenje. Stariji se elementi reljefa u toku mlađe faze mijenjaju i gube: pravilna ocjena mlađih omogućuje postepenu rekonstrukciju starijih oblika. Pri objašnjenju naslijeđenih elemenata krškog reljefa treba voditi računa o procesima, koji odgovaraju vapnencima, i imati u vidu mlađu izmjenu tih osnovnih oblika. Ovaj zadatak za cijeli reljef krša izlazi van okvira našeg rada, koji se ograničio na zaravni, koje su vrlo izrazite i relativno mlade.


Zaključak. Zaravni su vrlo značajan elemenat dinarskog krša i suprotan razvoju krških oblika u umjerenim klimama, kao što je to definirao J. Cvijić: “Razvijaju se više-manje okomito do nepropusne podloge”. Zaravni se ne mogu objasniti ni drugim erozivnim procesima, koji su na vapnencima izuzetni i stvaraju specifične forme (riječna erozija – kanjonske doline) ili u našem slučaju ne dolaze u obzir – abrazija.
Vidjeli smo, da se u dinarskom kršu i u današnjim uvjetima vrši rubni korozivni proces i formiraju oblici, razvijeni u horizontalnom smjeru. Ovakav razvoj reljefa na vapnencima prevladava u toplim i stalno ili povremeno vlažnim klimama, koje pogoduju formiranju naplavnog pokrova bogatog organskim sastojinama, na čijem se rubu vrši intenzivan korozivni proces.
Formiranje zaravni je lokalni i površinski proces, uvjetovan stabilnošću inundacionog nivoa, a ne razinom temeljnice. Zaravni se mogu formirati na različitim visinama, ako se formira stabilna naplavna ravan, koja sprečava poniranje i uvjetuje otjecanje prema rubovima. Prilike u doba zaravni bile su onakve, kao što su u većini današnjih polja. Zaravni i jesu tragovi nekadašnjih polja, koja su u doba korozivnog uravnavanja bila u dinarskom kršu zastupana više nego danas i određivala su izgled prostranih krajeva.
Korozivne se zaravni bitno razlikuju od fluvijalnih. Ističu se uravnjenošću, nisu izdužene duž tokova, ne proširuju se prema ušću i ne nastavljaju se uzvodno terasama, mogu biti potpuno izolirane višim zemljištem suprotno zakonima riječne erozije. Nema karakterističnog odnosa između riječnih erozivnih i naplavnih procesa; nastale su otapanjem vapnenaca i otopina je zajedno s vodom podzemno otekla.
Zaravni u dinarskom kršu jesu naslijeđeni oblici, a geološki odnosi i morfološka analiza ukazuju, da potječu iz srednjeg i gornjeg pliocena. To je period tektonske stabilnosti i erozije, kad je u dinarskom kršu bila topla i periodično vlažna klima. Planine su zadržavale veću količinu padalina, a pogodni petrografsko-hidrografski odnosi osiguravali su naplavine i stalnu vlagu. Ovim regionalnim karakteristikama i lokalnim razlikama može se objasniti rasprostranjenje korozivnih zaravni. Mlađim pokretima počela je diferencirana erozija, a zbog pleistocenih klimatskih promjena dolazilo je do smjena akumulacije i erozije, povezanih s kolebanjem razine mora. Mlađe su promjene neznatno izmijenile opći izgled zaravni.
Organogeni procesi života i raspadanja bitno utječu na otapanje vapnenaca. Kako su organogeni procesi odraz klime, logično je da ona uvjetuje tip reljefa na vapnencima i utječe na nj. Krš umjerenih širina karakteriziraju izolirana i u okomitom smjeru razvijena udubljenja, a u toplim i vlažnim ili periodično vlažnim klimama obrazuju se korozivne zaravni i izolirana uzvišenja.
Promjenom klime dolazi do smjene različitih tipova vapnenačkog reljefa u istom kraju. Pored izoliranih udubljenja, razvijenih u skladu s današnjim uvjetima, u dinarskom su kršu zaostali oblici i drukčijeg tipa, koji odgovaraju prilikama i hidrografskim odnosima ranijih geoloških razdoblja. Osjetljiv na promjene klimatskih prilika, krš je pogodan za rekonstrukciju klima u geološkoj prošlosti – u tome je posebno značenje koreografskog objašnjenja reljefa.
Pri objašnjenju evolucije reljefa, treba, pored podataka iz geološke prošlosti, voditi računa o petrografskim uvjetima i klimatskim modifikatorima. Ovakvo kompleksno gledanje ukazuje, da je najmlađa geološka prošlost presudna za današnji izgled reljefa i da su se kroz to doba na istom prostoru vršili različiti, a čak i suprotni procesi.
________________
UNSKO-KORANSKA ZARAVAN I PLITVIČKA JEZERA – GEOMORFOLOŠKA PROMATRANJA*
Uvod.  Prostrane zaravni na vapnencima dinarskog krša predstavljaju specifičnu pojavu i veoma važan problem. One su u suprotnosti s ostalim kraškim oblicima i ne slažu se s pravilima cirkulacije vode u kršu. 
Bitna je osobina vodene cirkulacije, da prevladava okomiti smjer, ukoliko to nije sekundarnim uzrocima spriječeno. Za krš su, dakle, karak teristični oblici, kod kojih je jače izražena vertikalna dimenzija (jame, po nori, duboki dolovi, škrape i sl.). Ali, nasuprot tim oblicima već su prvi ispitivači konstatirali prostrane zaravni na dinarskim vapnencima i na raz ličiti ih način objašnjavali.
A. Penck i njegovi sljedbenici1 smatrali su, da su zaravni fluvijal-
nog postanka, a “mosori” između njih neerodirani dijelovi prvobitnog reljefa, odnosno razvođa. Te su ideje dalje razrađene i najkonsekventnije provedene u radovima A. Grunda. I W. M. Davis2 misli, da su za ravni erozivno-denudacione, a uzvišenja na njima monadnoci, sastavljeni od otpornijih stijena. C. de Stefani3 i drugi talijanski istraživači tvrdili su, da su zaravni na primorskim padinama abrazione i nastale sukce sivnim povlačenjem Jadranskog mora u postmiocensko doba. Na osnovi toga zaključuju, da su zapadno i istočno jadransko primorje imali istu morfološku evoluciju. J. Cvijić4 i njegova škola objašnjavali su posta nak tih zaravni erozivnim (visoke zaravni i zaravni jadranskog primorja) i abrazionim procesima (niže cirkumpanonske zaravni). K. Terzaghi5 je u proučavanju morfologije Gackog polja (Lika) ukazao na veliko zna čenje specifičnih korozivnih procesa na vapnenačkom zemljištu. Nažalost, ti su pogledi dugo ostali nezapaženi, Kasnije su K. Kayser6 i J. Ro glić7 ukazivali na opravdanost Terzaghijeva shvaćanja i primijenili nje gove ideje u svojim radovima.
Slabost primjene normalnih erozivnih procesa na vapnenačke terene uviđa u svom posljednjem radu o kršu N. Krebs8, najistaknutiji sljed benik Penck-Grundovih ideja. Krebs modificira ranije shvaćanje i pretpostavlja, da su se izdvojene zaravni razvile erozivno-denudacionim procesima oko tokova, koji su se usjekli do razine temeljnice, zato su susjedni nivoi približno istih visina. Bez obzira na neosnovanost pretpo stavke o postojanju jedinstvene temeljnice, u kršu nisu zaravni, pa ni susjedne, u istoj visini. Tokovi u razini temeljnice nesposobni su da ero diraju i evakuiraju rastresiti materijal, kad bi za to i postojali odgovara jući podzemni kanali. Te ideje Krebsa veoma su značajne, jer on napušta staro gledanje i traži nova, kompleksnija i specifičnija objašnjenja.
Iznijet ćemo naša promatranja na unsko-koranskoj zaravni. Iz obja šnjenja njena razvoja slijede zaključci važni za slične oblike u dinarskom kršu. Zaravan je utoliko zanimljivija, što su s njom morfološki povezana i Plitvička jezera, zato ćemo se u drugom dijelu osvrnuti i na taj po sljednji problem.
Unsko-koranska zaravan.  Bihaćka kotlina okružena je vijencem dobro uravnjenog vapnenačkog zemljišta. Ova zaravan je jedna od naj izrazitijih u dinarskom kršu. Naročito je lijepo izražena na jugozapadnoj strani kotline podnožjem Plješivice. Možemo je pratiti od Skočaja, odnosno toka Dobrenice na jugoistoku, do Drežnika na sjeverozapadu i dalje duž toka Korane sve do Slunja. Sa lijepe vidilice Čelopeka (528 m) kod Ličkog Petrova sela, zaravan je pregledna na dužini od nekih 21 km. Širina joj pri tome varira od 1 km na jugoistoku do 8,5 km na sjevero zapadu (između Arapovdola i Turskih Gata), tako da ima izgled oštrog trokuta, čiji je vrh na jugoistoku, a baza na sjeverozapadu. Ako uzmemo kao prosječnu širinu 3 km, pred nama je ogromna zaravan od 60 km2. Cvijić je tu zaravan nazvao “baljevačkom”, po selu Baljevac, iako bi joj bolje odgovarao naziv “zaravan Ličkog Petrova sela”, po centralno položenom i najvećem naselju.
Zaravan zasijeca gornjokredne vapnence9, koji brazde dinarski i uglavnom padaju prema JZ-u. I pored izrazite uravnjenosti zaravan po kazuje karakteristične visinske razlike. Najniža je u središnjem dijelu, pred selima Željava i Baljevac (342 do 350 m), a visina se povećava prema jugoistoku (do 390 m) i sjeverozapadu (do 375 m). Važno je, da je visina bliže podnožju Plješevice manja nego na rubu bihaćke kotline; ta razlika pred Željavom i Baljevcem iznosi oko 8 m (342 prema 350 m). Na zaravni ima izdvojenih uzvišenja, koja leže u blizini ili na rubu kotline (Kremen 352, Abdić-brijeg 364, Kamenjak 378 i Lubanovo 367 m) ili poluotočno prodiru u samu bihaćku kotlinu (Prtišlen 424 m). U nižim dijelovima za ravni glavno je obradivo tlo okolnih sela, tako da kraj pred Ličkim Pe trovim selom ima izgled malog polja.
Kao što smo spomenuli, zaravan nalazimo i duž sjeveroistočnog oboda kotline. Put, koji vodi iz Bihaća prema Bosanskoj Krupi, prelazi idealno razvijenu zaravan Grabež, koja je u dijelu, gdje prelazi cesta, široka do 3 km i zasijeca redne vapnence10. Visina zaravni raste prema jugoistoku, t.j. u uzvodnom smjeru do 410 m. Iznad Bijelog Brda vide se tragovi slabije izraženog poda na 450 m. Iako je razvijenost prema sjeverozapadu slabije izražena (visina 390-395 m), važno je, da je i ta zaravan najniža u srednjem dijelu (384-385 m).
Oko kanjona Une zaravan zasijeca trijaske dolomite, i visina joj ko leba između 380 i 390 m. I na toj zaravni nalazimo izdvojena uzvišenja na samom rubu kotline: Redak oko 403 m, Kučišta 455 m, Strnik 465 m, Kula Bisovac 498 m. Na tim su uzvišenjima bile smještene stare gradine Brekovica i Bisovac, slično Izačiću na suprotnoj plješevičkoj strani. Za ravan se nastavlja niz dolinu Une prosječnom širinom od 6 km do grebena V. i M. Gomila (797 i 729 m); Osoja (494) i Drenove Gl. (761 m). Između tih uzvišenja zaravan se nastavlja sa tri kraka: prvi, između Drenove Glave i Osoja, širok je oko 600 m; drugi, između Osoja i Male Gomile, širok je oko 1 km – u njemu je usječen kanjon Une, a najslabije je izražen onaj kod Stijene na sjevernoj strani V. Gomile. Nizvodno od spomenutih poprečnih grebena zaravan se ponovo proširi u prostrani nivo oko dolinskog proširenja kod Bosanske Krupe. I u tom dijelu zaravan ima velike dimenzije. Duža je osovina dinarskog smjera, t. j. poprečna na dolinu Une. Od Pištalina do Gosinje duga je oko 22 km, a od V. Ra dića do G. Petrovića široka je 24 km – površina iznosi oko 220 km2. Zaravan je neznatno nagnuta niz Unu – oko Ostrošca je visoka oko 380 m, a oko Bosanske Krupe visine variraju između 340 i 370, kod Otoke oko 340 m.
Dok se zaravan Ličkog Petrova sela pruža u longitudinalnom dinar skom smjeru sve do toka Korane, zaravan na suprotnoj strani polja pro širila se duž toka Une prema sjeveroistoku, t. j. transverzalno na dinar ski tektonski smjer. Širina tog transverzalnog dijela često varira, i sa njega se dižu uzvišenja, kojima je duža os dinarskog smjera, t. j. poprečna na pružanje zaravni. Za dalja je izlaganja naročito važno, da je sjeveroistočna rubna zaravan (10-30 m u sjeverozapadnom, 20 m u jugoistočnom i 30 m u srednjem dijelu) viša od zaravni u podnožju Plješevice. Tragove rubne zaravni nalazimo i na brdu Debeljači (573 m), koje je sastavljeno iz krednih vapnenaca i ističe se duboko u zavali iznad samog Bihaća.
Dok zaravni oštro graniče sa nemirnim i višim zemljištem uzvodnog dijela, nastavljaju se suženi dijelovi oko Korane gotovo do Slunja. S druge strane, zaravan nije izražena u verfenskim i paleozojskim naslagama oko Bosanskog Novog.
Prostrana je zaravan razvijena na krednim vapnencima i trijadičnim dolomitima i vapnencima. I pored visinskih razlika između sjevero istočnog i jugozapadnog ruba bihaćke zavale i izvijenosti u smjeru jugoistok-sjeverozapad nesum njivo se radi o prvobitno jedinstvenoj zaravni, koja je obrazovana u toku veoma dugog perioda stabilno sti. Zaravan oko srednje Une sastoji se, dakle, od dva dijela: bihaćkog i krupskog, koji su međusobno spojeni užim poprečnim pojasom, i duže osi obaju dijelova imaju dinarski smjer. Naša daljnja promatranja ograničit će se samo na prvu zaravan, koju nazivamo unsko-koranskom zbog njene povezanosti s oba toka.
Govoreći o prostranoj zaravni Ličkog Petrova sela J. Cvijić11 kaže: “O njenom postanku se mogu postaviti dve pretpostavke – ili je abra ziona i odgovara jednom višem stanju bihaćkog jezera nego što je ono označeno terasom od 340 m, ili je fluvijalna terasa Une, kada je tekla Korani, pre nego što se obrazovala bihaćka kotlina i jezero obeleženo terasom od 340 m”, a malo kasnije se odlučuje “baljevačka površ vero vatnije pretstavlja fluvijalnu površ”. Nije nam jasno, zašto Cvijić u objašnjenjima dviju skica (str. 58 i 59) zaravan oko kotline naziva “glavnom obalom”, a u tekstu zaravan iznad Pokoja (380 m) “glavnom jezerskom terasom”. Smatramo, da tu protivurječnost i treba riješiti u korist abra zione koncepcije, jer to izlazi iz osnovnog Cvijićeva objašnjenja. Navodno, jezero je oteklo Unom. Visina vapnenačkog ruba na početku kanjona kod Pokoja iznosi oko 380 m. Iz toga slijedi: ili je razina jezera dopirala do 380 m visine, ili je bilo mlađih radijalnih gibanja. Posljednje bi se moralo zaključiti i po tome, što kanjon “otoke” nije vezan za najniži dio ruba. Dalje ćemo vidjeti, da protiv “glavne obale od 340 m” govore i druge geološko-morfološke činjenice. R. Bošnjak12, usvajajući osnovne Cvijićeve postavke o postojanju neogenog jezera u dimenzijama bihaćke kotline, smatra, da su zaravni postale “nesumnjivo karsno-fluvijalnim procesom, a one oko kotline verovatno i abrazijom”.
J. Cvijić13 dozvoljava, da se njegova koncepcija može i izmijeniti zbog poremećenosti i velike visine, do koje dopiru neogene jezerske na slage. Usto mu je Katzerova odredba oligomiocene starosti jezerskih na slaga izgledala nesigurna. U vezi s tim on postavlja pitanja, koja će se moći riješiti “docnijim detaljnim ispitivanjem”. Kao prvo pitanje ističe, da “treba pouzdano odrediti odnos glavne bihaćke terase prema slatko vodnim tercijarnim slojevima”. I mi smatramo, da je to ključni problem, koji se može riješiti.
Vrh Ribičke glavice (355 m), istočno od Bihaća, zasijeca slatkovodne naslage. U sastavu prevladavaju lapori i slojevi bihacita, koji padaju prema SZ-u (295) pod kutom od 200°. Ranije smo naveli, da je rub zaravni na jugozapadnoj strani kotline visok oko 350 m. Na sjevernom obodu kotline jezerske naslage sastavljaju razvođe između Une i Korane i do piru još do većih visina: Čipića brijeg 371, Jezerac 365. Jezerske naslage, dakle, i danas dopiru iznad dijelova ruba ko tline i znatno preko Cvijićeve “glavne obale” od 340 m.
Problem postaje još jasniji, ako pogledamo položaj i prirodu naslaga na Ribičkoj glavici i u drugim dijelovima kotline (v. profil). Rekli smo da naslage bihacita padaju pod 200° prema SZ-u, i ako prema gore rekon struiramo njihovo produženje, jasno je, da su oni prelazili preko svih dije lova ruba kotline. Do istog zaključka dolazimo i na osnovi prirode na slaga, koje nisu grube i raznolike obalske tvorevine, već homogene naslage  taložene u dubljim dijelovima, dalje od obale i prvobitno su bile sasvim ili gotovo horizontalne. Iz toga slijedi, da su erodirane naslage, koje su deponirane, bliže obali. Na južnom kraju Bihaća, u sjevernom podnožju Debeljače neogene naslage padaju pod kutom od 30° prema SZ-u (315). Konglomerati kod vrela Plitvice strmo padaju prema SI-u. V. Čubrilo vić14 je konstatirao, da tercijarni slojevi kod Žegara padaju pod kutom od 25° prema SZ-u. J. Jovanović15 navodi, da tercijarni slojevi kod Kose padaju pod uglom od 20° prema JZ-u, a pod istim kutom i u istorn smjeru u kamenolomu na Maskari. Nagib slojeva konstatira i Cvijić16, ali “taj nagib na nekim, mjestima čini utisak, kao da dolazi do taloženja uz obalu, a na drugim kao da je od tektonskih pokreta”. Po na šem mišljenju veličina nagiba i homogenost slojeva isključuju prvu pretpostavku. F. Katzer17 naglašava poremećenost slojeva, što odgo vara njegovu tumačenju, da su se jezerske naslage očuvale u tektonskim udubinama, koje su nastale poslije njihova taloženja i ne podudaraju se s dimenzijama prvobitnog jezera. Iz naprijed izloženih činjenica zaklju čujemo, da se Bihaćka kotlina obrazovala u poremećenim jezerskim na slagama, koje su je, zaključujući po nagibu i građi, ne samo ispunjavale već i prelazile preko njena današnjeg ruba. To potvrđuju i neogene na slage van oboda kotline, sjeverno od Izačića, koje je već utvrdio Fr. Katzer17, a potvrdio F. Koch18. Tu je mogućnost predviđao i Cvijić u svom drugom pitanju. Na osnovi gornjih geoloških kon statacija diskusija o jezerskom abrazionom reljefu oko i unutar današnje kotline postaje bespredmetna, jer je kotlina mlađa od jezerske faze.
Iz metodoloških razloga ukazat ću na to, da do istih rezultata dola zimo promatranjem oblika i analizom geomorfoloških procesa. Rekli smo, da su tragovi rubne zaravni izraženi i oko Debeliače, koja je kao otok isturena prema središtu zavale. Slijedi logični zaključak, da je rubna za ravan prvobitno bila jedinstvena i širila se iznad današnje kotline, zasi jecajući u neogene naslage i starije stijene okvira. Rubna zaravan je mje stimice široka preko 6 km. Uzvišenja koja se sa nje dižu, nalaze se nepo sredno uz sam rub zavale ili obale pretpostavljenog jezera. Zar je moguće i pretpostaviti, da bi abrazija malog jezera (širina do 8 km) mogla obra zovati ovako prostranu zaravan, pri čemu bi najizloženiji dijelovi bili pošteđeni? S druge strane, mala bi jezerska kotlina bila brzo ispunjena ogromnim količinama abradiranog materijala, a i pritoke su donosile mnogo  nanosa, pa bi kotlina morala biti brzo zatrpana.
Za dalja izlaganja veoma je važan problem starosti jezerskih naslaga, koje je Fr. Katzer19 odredio kao oligomiocene. To je već po imenu dosta neodređeno i široko, ali se mnogo udomaćilo u stručnoj literaturi. Kasniji su istraživači ukazali na slabost Katzerova datiranja, koje se oslanja na stratigrafski položaj naslaga, dok je fauna imala podređenu ulogu20. Što se tiče neogena u Bihaćkoj kotlini već je E. Mojsisovics21 ukazao na važnost kongerija, isto je konstatirao i Grimer22. Koch23, koji je detaljno ispitivao jezerske naslage drvarske kotline i odredio ih kao pontijske, kaže za naslage našeg područja: “to su slatkovodni vap nenci i lapori sa kongerijama (Cong. triangularis) i lignitnim ulošcima”.
Određivanjem starosti slatkovodnih naslaga bihaćke kotline naj de talj nije se bavio Br. Jovanović24, koji na osnovi paleontološkog materi jala i analize dotadašnjih rezultata smatra, da “po određenoj fauni, u kojoj prevladavaju gornjomiocenske a naročito donjopliocenske vrste, bihaćki tercijarni bazen biće svakako nešto mlađi (nego što je Katzer tvrdio — R.), što će svakako i budući radovi dokazati. U prilog ovom shvaćanju govori i nalazak roda Orygoceras, kojeg Katzer citira u fauni bihaćkog ba zena, a koji po današnjem shvaćanju smatra kao tipičan pontijski odno sno pliocenski rod”. Dosadašnji geološki rezultati na licu mjesta i u analognim područjima pokazuju, dakle, da je jezero postojalo još u pontijskom katu, odnosno do njem pliocenu. Tektonski pokreti, koji su poremetili kongerijske naslage i vjerovatno dokrajčili jezersku fazu, stvorili su uvjete za obrazovanje morfoloških oblika, koji nas interesiraju.
Zaravan oko srednjega toka Une i Korane ima nepravilan izgled, duža os je u smjeru JI-SZ. Odlikuje se, kao što smo rekli, i pored visinskih razlika velikom izrazitošću, granica prema višem zemljištu jedino je u podnožju Plješevice jednostavna i pravolinijska, inače na drugim mje stima prodire zalivasto u više zemljište, tako da se grebeni brdovitog ruba poluotočno na njoj ističu. Glavni ogranci zaravni su oni, koji prate kanjon Une do poprečnog grebena Gomila i dolinu Korane do iznad Slunja.
Vidjeli smo, da abrazioni postanak ne dolazi u obzir, ali se formi ranje zaravni ne može objasniti ni normalnim fluvijalnim procesom. Ne proteže se duž riječnog toka, što je normalno kod fluvijalnih zaravni. Uzvodno od Ripča naglo nestaje, a nizvodno je veza s velikom zaravni oko Bosanske Krupe slabo izražena. To je vjerovatno i potaklo Cvijića25, da Unu u periodu formiranja zaravni označi kao pritoku Korane. Postepeno sužavanje zaravni duž Korane i konačno nestajanje u području oko Slunja govori i protiv te pretpostavke. Za prosuđivanje geneze treba istaći još neke osobine zaravni.
Suprotno normalnim slučajevima zaravan nije nagnuta od brdskog oboda prema toku, već je ili sasvim uravnjena, ili su dijelovi u podnožju brdskog ruba niži. Na zaravni nema ili ima izuzetno malo kvarcnog šljunka, važnog elementa fluvijalnih uravnjenja. Zaravan nije ni razgranata, kao što je pravilo za odgovarajuće fluvijalne oblike. Nema sigurnih tragova razgranate riječne mreže. Ali je najveća poteškoća opjasniti, kako bi rijeka mogla uopće mehaničkom snagom obrazovati ovako prostranu za ravan, i to u čvrstim i čistim vapnencima. Ne dolazi u obzir objašnjenje, da je zaravan izrađena radom bočne erozije. Relativno mala rijeka viju gala bi preko prostrane nizine (širine do 15 km), njena mehanička snaga, i u konkavnim dijelovima korita, bila bi veoma mala. Ali na rubu zaravni nema ni traga meandarskih lučnih proširenja. Riječne zaravni proširuju se prema ušću, a uzvodno prelaze u terase; tu vidimo da se zaravan u oba smjera normalno završava.
Oko srednjeg dijela dvaju tokova nalazimo, dakle, veoma izrazitu zaravan usječenu u vapnencima. Ona ne pokazuje mnogo ovisnosti o riječ nim tokovima, naprotiv, izgleda da su se tokovi našli na tako izrazitoj zaravni, da su skrenuli u suprotne pravce. Dolazimo do zaključka, da su zaravni utjecale na smjer tokova, a ne obratno. Zaravan je razvijena na vapnencima i njena uravnjenost je proporcionalna čistoći vapnenca. Nastala je, dakle, procesima i u prilikama, koji su pogodovali rastvaranju vap nenca.
Iz ranijih izlaganja izlazi, da je reljef, nastao pokretima sredinom plio cena, bio znatno drukčiji od današnjeg. Očuvane jezerske naslage i njihov  položaj pokazuju, da su na mjestu bihaćke zavale prvobitno bile vrlo moćne. One su bile izdignute znatno iznad današnjeg vapnenačkog ruba i predstavljale su relativna uzvišenja. Na nepropusnim jezerskim nasla gama razvili su se tokovi, koji su protjecali preko vapnenačkog zemljišta ili ponirali na kontaktu s vapnencima. Razvođa su bila na nepropusnim stijenama. Iz nepropusnog izvorišnog dijela tokovi su otjecali u različitim smjerovima, spajali se s većim alogenim rijekama i otjecali prema nižim krajevima.
Kad su se tokovi za vrijeme dugog perioda mirovanja udubili i po stigli neznatan pad, uspostavljala se ravnoteža između nanesenog i od nesenog materijala, dolina se širila i tokovi vijugali. Nove aluvijalne rav nice redovito su bile na mjestima dodira nepropusnih stijena i vapnenca. Pod specijalnim uvjetima tople i semiaridne gornjopliocene klime26 bili su na tim vlažnim ravnicama snažni biotitski procesi života i truljenja, sto je omogućilo intenzivan korozivni proces vapnenačkog ruba. Zaravan se širila na štetu poglavito čistih vapnenaca, i to naročito na onim mje stima, gdje je voda sporo otjecala ili ponirala, te se vlaga duže i obilnije zadržavala i omogućavala jače biokemijske procese. Za taj korozivni pro ces bilo je bitno susjedstvo vapnenaca i nepropusnog zemljišta. Iz po sljednjeg je pritjecala voda i nanašan mulj, koji su omogućavali gornje procese. Sa relativno suhog vapnenačkog ruba nije bilo ni pritjecanja ni akumulacije, koji bi poremetili gornje uvjete. Istovremeno s erozijom, a osobito s denudacijom snižavane nepropusne naslage – uspostavljao se miran reljef, u kome su se uravnjenošću isticale korozivne zaravni. Vapne načka podloga bila je prekrivena slojem finog mulja, koji je postao na plavljivanjem i orogenskim raspadanjem27.
Aluvio-korozivne zaravni širile su se na rubovima i međusobno spajale. U području srednje Une bile su povezane dvije takve velike zaravni: bi haćka i krupska. One su pri kraju formiranja izgledale kao močvarna polja, preko kojih su vijugale matice. I Cvijić pretpostavlja, da su takve prilike bile na kistanjskoj zaravni u doba njena formiranja: “Kao da je za doba obrazovanja površi ovaj kraj predstavljao deltu veće reke, uglav nom onakvu, kao što je danas delta Neretve”28. Iz tih aluvijalnih nizina vode su otjecale površinski sporo i u različitim pravcima ili su ponirale na dodiru s vapnencima brdskog ruba. Zalivska proširenja zaravni u brdski obod ne moraju, dakle, biti doline pritoka, već i proširenja na mje stima intenzivne korozije, odnosno plavljenja i otjecanja. Zbog toga su u dnu tih proširenja ponekad najniži dijelovi zaravni (pred Ličkim Pe trovim selom i pred Grabežom), na istočnoj strani kotline. Ovim nam postaje razumljivo, da humove nalazimo uz rub polja, t. j. bliže višem području pritjecanja, gdje su uvjeti za koroziju bili manje povoljni. Tu su zbog manje izloženosti iIi otpornosti pred korozivnim procesom zaostajala izdvojena vapnenačka uzvišenja.
Ukoliko se denudaciono-korozivna zaravan širila, utoliko su, uz iste klimatske prilike, uvjeti za koroziju bili povoljniji – voda je sporije otje cala, povećavalo se močvarno zemljište i proširavao korozivni front. Iz toga slijedi, da je klimatski elemenat bitan za formiranje korozivnih zaravni.
U tropskim vapnenačkim područjima nalazimo i danas tip krša, koji bi odgovarao gornjim prilikama. Razvijene su prostrane, često močvarne zaravni, na kojima se ističu izdvojena uzvišenja strmih (“Cockpit” na Jamaici; “mramorni stupovi” u Tonkinu i “Goenoeng Sevoe” – hiljadu brežuljaka na Javi i dr.). Suprotno našem kršu umjerenih širina, za koji su karakteristična zatvorena udubljenja, ovdje susrećemo izdvojena uzvi šenja. Da bi istakao te osobine tropskog krša i razlike prema kršu umje renih širina, H. Lehmann29 ga naziva “kupasti krš” (Kegelkarst). Danas se općenito prihvaća izdvajanje krša različitih klimatskih tipova.
U dinarskom su kršu izrazite zaravni tipa unsko-koranskog dosta zastupljene. Dosadašnja istraživanja upućuju, da su formirane u toku gor njeg pliocena. Zaravni, dakle, ukazuju, da je u doba njihova formiranja vladala odgovarajuća topla klima. Kako su zaravni izdvojeno razvijene i vezane za susjedstvo nepropusnih stijena i vapnenaca, gdje su hidrografske prilike bile povoljne, moramo zaključiti, da klima nije bila tako vlažna, da bi ti regionalni uvjeti izgubili značenje. Analiza morfoloških oblika traži i omogućava rekonstrukcija paleoklimatskih prilika.
Naše se objašnjenje bitno razlikuje od onoga, koje je dao N. Krebs30. On smatra, da su se izdvojene zaravni obrazovale oko tokova, koji su se usjekli do razine temeljnice. Prema tom tumačenju zaravni su u razini tog “denudacionog bazisa” širene lateralnom erozijom, kraškom denu dacijom, a bilo je i urušavanja nad podzemnim šupljinama. Pored nemo gućnosti bočne erozije na ovako prostranim ravnima, za koju ni Krebs ne nalazi dokaza, otežano je u pretpostavljenoj razini temeljnice otjecanje vode i nemoguće odnošenje materijala; dakle, nije moguće formiranje za ravni – prevladala bi akumulacija. Mi smatramo, da u kršu nema jedin stvene temeljnice, i susjedne zaravni nisu uvijek istih visina. Na zarav nima nema ni stropoštanih blokova ni morfoloških tragova, koji bi oprav dali pretpostavku o urušavanju. Treba podvući te Krebsove konstatacije, da su izdvojeni bregovi nalik na “Inselgebirge”, da su zaravni u rubnom pojasu najniže.
Za rubni korozivni proces najpovoljniji su uvjeti na malim visinama. Tu je erozija normalnih terena dalje odmakla, i voda sporije otječe. Ali do tog procesa može doći i u višim krajevima, ako se, uz povoljne kli matske prilike, uspostavi ravnoteža između akumulacije i evakuacije na plavina, odnosno stabilnost naplavne ravnice. Korozija ostavlja malo ne rastvornog materijala, koji voda odnosi kroz odvodne kanale. Za koro zivne zaravni uprav je bitno, da nisu formirane u razini stagnirajuće, jer se u tom, slučaju ne bi kroz odvodne kanale moglo vršiti otjecanje i odnošenje nerastvornog ostatka.
Ne možemo primiti ni Krebsovo mišljenje, da su zaravni pontske sta rosti, jer smo vidjeli, da je tu u donjem pliocenu bilo jezero.
U toku dugog gornjopliocenog procesa uravnjavanja dolazilo je do poremećaja i pomlađivanja, ali ogromne dimenzije zaravni ukazuju na dugotrajan, za te procese klimatski povoljan period mirovanja. Takvim je poremećajem izdignuta zaravan oko sela Plitvice, uz gornju Koranu. Unsko-koranska zaravan izvijena je i izdignuta prema Drežniku, ali se u južnim dijelovima, između Korane i Une, proces i dalje nastavio. Time nam postaje razumljivo, da je niža zaravan oko Korane iznad Čatrnje uklopljena u višu i općenito bolje izražena.
Gornjoplioceni period mirovanja i uravnjavanja konačno su prekinuli mlađi pokreti, koji su tu došli do izražaja kao epirogenetska izdizanja. U toku tih gibanja oživljavale su i stare tektonske linije. Zbog tog dife renciranog izdizanja sjeveroistočna rubna zaravan ima veću visinu od jugozapadne. Na oživljavanje susjedne pukotine ukazuju i toplice kod gornjih Gata. U toku tih pokreta zaravan je i izvijena, o čemu smo ranije govorili. Prestalo je plavljenje zaravni i erozija je smijenila korozivne procese. Održala su se dva toka (Una i Korana), koja primaju vodu iz viših nepropusnih stijena i naslijedila su smjer otjecanja, u kome ih je zateklo izdizanje. Postepeno je spran fini naplavni materijal sa zaravni, ogolićena je uravnjena vapnenačka podloga. Tako je obrazovana i došla do izražaja historijski važna zaravan Korduna. Tektonske su pokrete pra tile i klimatske promjene i smjene različitih tipova krša.
Našu rekonstrukciju potvrđuje i izgled riječne mreže. Sa sjevera iz nepropusnog zemljišta pritječu tokovi prema pounskoj vapnenačkoj za ravni. Gube se u ponorima na dodiru s vapnencima (Koprivška vr., Ka menica i dr.). Vjerovatno su i gornji krakovi Mutnice ranije imali takav položaj, ali ih je u mlađem periodu Korana skrenula prema sebi. Tokovi iz nepropusnog zemljišta pritjecali su u fazi formiranja zaravni koncen trično prema vapnenačkom kraju i omogućavali korozivni proces. Taj, danas neobičan, smjer tokova održao se i nakon mlađeg perioda izdizanja i diferencirane erozije, kao trag odnosa, koji su prije toga bili.
Rijeke su zbog izdizanja diferenciranom erozijom usjecale složenu dolinu: proširenja u nepropusnim jezerskim i sličnim naslagama, a kanjon u mezozojskim vapnencima i dolomitima. U tom je periodu usječena bi haćka zavala u jezerskim naslagama. Bilo je i zastoja i mirovanja, što dokazuju podovi u bihaćkoj kotlini. Proces usijecanja još nije dovršen, ali je diluvijalnim i postfluvijalnim procesima modificiran. U toku hlad nijeg glacijalnog vremena ojačali su spiranje i kliženje na nepropusnim stranama; zatrpavane su doline i obrazovane akumulacione terase. Po većana količina vode i materijala pogodovala je usijecanju kanjona u vapnenačkom području, ukoliko je rijeka bila u stanju da transportira povećanu količinu nanosa.
Izmijenjene postglacijalne prilike dovele su postepeno do današnjih odnosa. Ojačalo je kemijsko razlučivanje vapnenaca i izdvajanje rastopine. Na okolno zemljište povratila se vegetacija, a u korito Une naselile su se alge i mahovine, što omogućava kemijsko-biotitske procese, kojima su izlučene sedrene brane i korito Une razdijeljeno na niz bazena, koji su spojeni slapovima. Time je oslabio ili je sasvim umrtvljen rad erozije, izdignuta razina rijeke i omogućeno bočno prelivanje i stvaranje bara.
Dolazimo, dakle, do zaključka, da su prostrane zaravni po stale intenzivnim korozivnim procesom u toku tek tonski mirnog i klimatski povoljnog gornjeg plioce na. Današnji tokovi Une i Korane nastali su tek po slije te faze. Diferenciranom erozijom tokova obrazovane su u toku najmlađeg pliocena i pleistocena današnje složene doline. Nažalost nismo mogli uočiti elemente, na osnovi kojih bi mogli još preciznije odrediti te posljednje procese. To će u stanovitoj mjeri dopuniti morfološka pro matranja u gornjem porječju Korane.
Plitvička jezera.  U dosadašnjem smo izlaganju posvetili pažnju oblicima oko Une, sada ćemo se osvrnuti na morfološke osobine gornjeg po rječja Korane, jer naše dosadašnje konstatacije bacaju novo svijetlo na genezu tog zanimljivog kraja. S druge strane, Plitvička jezera olakšavaju razumijevanje najnovije evolucije ci jelog područja. Jezera su smještena u gornjoj dolini Korane. Dolina ima dva različita dijela (v. skicu) – u gornjokrednim dolomitima je otvo rena i razgranata, a u mlađim rudist nim i drugim vapnencima3l oštro je usječen izolirani kanjon Korane. U otvorenoj su dolini Gornja ili Pli tvička jezera u užem smislu, a u ka njonu je niz tzv. Donjih jezera. F. Koch smatra, da su jezera tektonskog postanka: jezera su u sinklinalama, a bigrene brane na antiklinalama32. Ali to ne potvrđuju ni njegova geološka karta ni priloženi profil. Iz Kochovih grafičkih predstava, kao i na licu mje sta, vidimo, da udubine nekih jezera (dijelovi Kozjaka) zasijecaju u antikli nale, kao što se neke prečage nalaze na antiklinalama. I sama pretpostav ka, da bi se mali tektonski oblici postkrednog nabiranja mogli održati u trošnim krednim dolomitima, sa svim je nevjerovatna. U momentu nabiranja krednih dolomita vjerovatno je bilo u povlati i mlađih naslaga, koje su kasniji erozivni procesi odnijeli i reljef prilagodili zakonima svog rada. Ranije smo vidjeli snagu i omjere postpontijske korozije i erozije, a u toku dugog perioda od nabiranja kred nih naslaga ti procesi su imali još veći učinak. S druge stane, nije mo guće predstaviti erozivne procese, kojima bi jednom erodirani sinklinalni i antiklinalni oblici mogli biti ogolićeni i ponovo doći do izražaja.
Dolina gornjih jezera sastoji se, ne uzimajući u obzir izvorišne kra kove Bijele i Crne rijeke, od tri dijela: uzdužnog dijela Prošćanskog jezera, poprečnog dijela između tog jezera i Kozjaka i napokon uzdužnog dijela, koji zauzima posljednje jezero. Nejednaka otpornost naslaga, koje prosijeca poprečni dio toka, izvjesno je uvjetovala strmiji nagib i pogo dovala formiranju sedrenih brana.
Kanjon Korane usječen je u gornjopliocenskoj unsko-koranskoj za ravni. Usijecanje je bilo uvjetovano radijalnim gibanjima, koja su nastupila krajem pliocena ili početkom pleisto cena. I. Pevalek33 je utvrdio, da su brane, koje pregrađuju dolinu, od nosno korito, i stvaraju jezera, na stale fitogenim procesima. Mahovina Bryum dobro uspijeva u prelivnoj vodi, izdvaja iz vode rastvoreni vap nenac, inkrustira se i tako izdiže sa drenu branu i bočno pomjera vodo pade, uvjetujući ravnomjeran rast pregrade. Mahovina Cratoneu ron uspijeva u vodi, koja pada, in krustira se i uvjetuje horizontalno širenje brane; to pomaže i drugo bilje, osobito trava rosulja Agrostis. Fito gene barijere žive su i nestabilne forme. Rastom i inkrustacijom maho vine Cratoneuron stvaraju se natkriti dijelovi i čitavi sistemi pećina u bari jerama. Dolazi do urušavanja pećin skih pokrova i promjene brane. U životu Plitvičkih jezera izvršile su se na taj način znatne izmjene.
Neke su bigrene prečage zbog sa loma ostale bez funkcije i nestala su čitava jezera. Na sjevernoj strani Gradinca očuvani su dijelovi brane, koja je oko 7 m iznad današnje razine jezera; salomom brane sigurno je oteklo i jezero, koje je bilo iza nje, a na sjevernoj strani brijega Gradine nalazimo široku suhu barijeru, na koju je skrenuo pažnju I. Pevalek, a vjerovatno je u vezi sa spomenutim dijelom brane na suprotnoj strani jezera. Put između Milanovca i Gavanovca u Donjim jezerima usječen je u suhom grebenu sedre, iz čije je građe jasno, da je dio nekadašnje jezer ske brane. Tragove lomova i umrtvljavanje brane nalazimo i na Prvom padu Korane. Na preostalom višem mrtvom dijelu smještena je vidilica. Kroz taj umrtvljeni dio usječen je put, kojim silazimo ka Golubnjačama. Te su brane izvjesno razorene urušavanjem unutrašnjih pećina. Nagli izlivi jezerske vode i koncentracija otoke pojačali su u prvi mah lomove i pro dore. Čim su se na ta mjesta kolonizirale mahovine, koje uvjetuju izdva janje rastvorenog vapnenca, počela je regeneracija brana.
Po našem shvaćanju u kategoriju gore izloženih pojava spada i sni žavanje razine Ciganovca u ljetnim mjesecima u toku posljednjih godina, što zabrinjava ljubitelje Plitvičkih jezera. Gornji dijelovi brane Ciganovca ostaju nekoliko mjeseci bez vode, pri čemu se suši vegetacija, koja uvje tuje inkrustacije i život sedre. Bez obzira na to, što je ta pojava vjero vatno izazvana negativnim utjecajem čovjeka, vidjeli smo, da je i prirod riim procesom dolazilo do analognih i još većih promjena. Umrtvljavanje brane i promjene u izgledu jezera mogu nastupiti i na druge načine. I. Pevalek je ukazao na to, da jači rast jedne barijere uvjetuje brže izdi zanje jezerske razine iza nje, potapanje i umrtvljavanje uzvodne barijere i spajanje dvaju susjednih jezera. Takve se uronjene barijere vide u Gradin skom jezeru. Plitvice, dakle, žive relativno brzim živo tom i podležu promjenama, koje i čovjek može osjetiti i izazvati u njihovu ritmu.
Ali ima i jedna druga pojava, koja je dosada imaIa mnogo težih po sljedica, i njoj je podleglo nekoliko jezera u izvorišnim krakovima Korane. Svaka bigrena prečaga ujezeri vodu iznad sebe i tako je pročisti od mehaničkog materijala, koji donose pritoke. Taj je proces filtriranja pred uvjet za rast samih sedrenih barijera, jer prelivna voda nema materijala, kojim bi erodirala i ometala izdvajanje sedre. Naplavni materijal ostaje u najvišem jezeru i postepeno ga zatrpava, i tako su niža jezera zaštićena živim barijerama. Kad se gornje jezero ispuni, počinje erozija naplavne zaravni, uništavanje brane i naplavljivanje nižeg jezera. Tako se rastre siti materijal postepeno prenosi nizvodno i zatrpava jezera i erodira sedrene brane.
U dolini Bijele rijeke nalazimo tragove nekoliko naplavljenih jezera i više ili manje erodiranih sedrenih brana. Uz cestu kod Končareva mlina, iznad gornjeg Ljeskovca, očuvani su tragovi brane i bijelih naslaga sta loženih u jezeru. Bijela rijeka razara i branu, na kojoj je Gornji Ljesko vac. Voda dijelom otječe kroz unutrašnje šupljine brane i do njih dopire kroz  ponore u naplavinama. Najljepši primjer tog uništavanja brane i erozije naplavne ravnice imamo kod samog Ljeskovca. Pilana i hotel su na brani, koja je zatvarala prostrano jezero. Kad je jezero bilo za trpano, počela je evakuacija naplavnog materijala, erozija brane i za trpavanje nižeg Prošćanskog jezera. Već je zatrpan prostran zaliv oko Matice. Proces naplavljivanja i erozije brana pomjera se, dakle, nizvodno. Veličina Prošćanskog jezera zadržat će proces i za duže vremena zaštititi niža jezera, ali je sigurno, da će i ono u geo loškoj budućnosti podleći sudbini već zatrpanih jezera, ako ne nastupe druge promjene.
Val naplavnog materijala pomjera se, dakle, postepeno, nizvodno, i gornji dijelovi doline ponovo se udubljuju i pročišćavaju. Postoje moguć nosti, da na pogodnim mjestima oživi fitogeni proces lučenja sedre i po novo uvjetuje ujezeravanje toka i tako otpočne novi ciklus.
Promatranja smo proširili i na Plitvička jezera radi boljeg osvjetlja vanja najmlađe geološke prošlosti. Izložili smo naše shvaćanje o brzini razvoja i promjenama sedrenih brana, zatim ukazali na to, da su jezera izvorišnog dijela podlegla procesu akumulacije i uništavanja. Taj nepre kinuti i relativno brz val zatrpavanja upućuje na zaključak, da su jezera veoma mlade geološke tvorevine; u prilog tome govore i drugi elementi.
Prema najnovijim paleoklimatskim i geomorfološkim rezultatima naš kraj je u doba maksimuma würmske glacijacije bio u zoni polarne granice šume34. Na strmim padinama trošnih dolomita dolazilo je zbog  naizmjeničnog zamržnjavanja i odmržnjavanja do snažnih kliženja i zatrpavanja nižih dijelova. U tim bi prilikama relativno male zavale bile brzo zatrpane, i jezera bi nestalo. Ne samo da do toga nije došlo, već su jezerske obale redovito stjenovite i bez rastresitog pokrova. To nam pokazu je, da je dolina u toku glacijacije bila bez brana i kontinualno nagnuta, te je trošni materijal nesmetano evakuiran prema donjem dijelu toka. Kad je klima otoplila, pa su nastupili povoljni uvjeti, naselile su se u rijeci biljke, koje izdvajaju sedru i uvjetuju stvaranje brana i ujezeravanje toka. Taj biogenetski proces izmijenio je morfološki razvoj. Otvorena i kontinualno nagnuta dolina pretvara se u niz jezera, a mjesto daljeg usijecanja duboke kanjone ispunjava sedra. Najpovoljniji uvjeti za obrazovanje brana bili su u transverzalnom dijelu toka izmedu Prošćanskog jezera i Kozjaka, gdje je tok prosijecao slojeve nejednake otpornosti. Današnji biotski procesi i klimatske prilike pogoduju, dakle, rastvaranju stijena u okolici sedre na branama – ovi uvjeti su nastupili postglacijalnim promjenama.
I A. Gavazzi35 naglašava značenje diluvijalnih klimatskih promjena za formiranje sedrenih brana35. Po njemu su brane rasle u toplije doba interglacijacija, a erodirane u doba glacijacija. Morfološka analiza ne dozvoljava pretpostavku, da su jezera postojala za vrijeme posljednje glacijacije. Plitvička jezera su, dakle, postglacijalna tvorevina – do istih zaključaka došli smo promatranjem sedrenih brana u koritu Une.
Raspored sedrenih brana ukazuje, da vapneni rastvor pritječe iz dolomitskog područja oko velikih jezera. Dolomiti su, kao što smo rekli, dosta trošni i veoma dobro obrasli. Mikroorganizmi i različite kiseline iz humusnog pokrova pojačavaju rastvaranje podloge, i voda, koja pritječe jezerima, bogata je vapnenim rastvorom. Da bigar potječe iz šumovitog područja Gornjih jezera, dokazuje veće bogatstvo sedre u dijelu kanjona, koji se neposredno nastavlja na Velika jezera. Nizvodno su bigrene brane manje moćne i rijeđe. I proces formiranja bigrenih brana i ujezeravanja pomjera se nizvodno.
Šumski pokrov ne samo da pojačava kemijsku cirkulaciju vapnenca, već brani opstanak jezera. Dolomitsko je zemljište ne samo trošno već i dosta strmo. Kad ne bi bilo šumskog pokrova, jako bi spiranje brzo zatrpavalo zavale i ugrozilo opstanak jezera. Plitvička su jezera, morfo loški mlada i vrlo nestabilna, ona ovise o labilnoj ravnoteži različitih prirodnih faktora, koja se može ugroziti i antropogenim utjecajima.
Geomorfološka promatranja oko srednje Une i u gornjem toku Ko rane upućuju na neke zaključke:
a)        Današnji se reljef razvio procesima, koji su slijedili poslije srednjo pliocene orogeneze;
b)        Egzogeni procesi bili su prilagođeni različitom petrografskom sa stavu. Tektonski mir i klimatske prilike u toku gornjeg pliocena bile su vrlo pogodne za snažnu koroziju vapnenca — na kraju te duge mirne periode naš kraj je imao miran reljef;
c)        Mlađi epirogenetski i tektonski pokreti krajem pliocena i počet kom pleistocena pomladili su reljef, u kome dominiraju oblici diferen cirane erozije;
d)        Glacijalne i postglacijalne klimatske promjene uvjetovale su naj mlađe i vrlo nestabilne oblike – pregrade u koritu Une i još moćnije barijere gor- nje Korane, odnosno Plitvička jezera;
e)        Pri objašnjavanju razvoja oblika u vapnencima treba voditi ra čuna o specifičnim kemijsko-biotitskim procesima, koji su vrlo ovisni o klimatskim prilikama. Vapnenci dobro konzerviraju morfološke oblike, a preko njih i tragove klimatskih prilika, pod kojima su stvarani. Morfo logiju vapnenačkih predjela treba proučavati pod ovim kompleksnim vidom i ta, sa metodološkog stanovišta izrazito geografska, metoda obe ćava nove i povoljnije rezultate u objašnjenju krških procesa.




________________
ODNOS RIJEČNE EROZIJE I KRŠKOG PROCESA
U ranijim radovima smo konstatirali da krški proces za otopive stijene znači normalan ili korespondentan morfogenetski razvi tak, koji pro mjenom petrografskog sastava u prostoru prestaje; a vre menske promjene ekoloških faktora u prvom redu klime samo modifi ciraju krš.1 Isključivanje riječne erozije iz evolucije tipičnih krških pejsaža je veliko odstupanje od ranijih i raširenih gledanja, te je i razumljivo da su iznijete neke rezerve i prigovori.2 Važnost problema zahtijeva da se oni pobliže osvijetle i diskusija prema potrebi dalje nastavi.  
Početno i klasično Penk-Grundovo3 gledanje na evoluciju kr škog reljefa bilo je shematsko i jednostavno: na vapnenačkim terenima se smjenjuje riječna erozija i krški proces. Riječna erozija je prvobitni proces, a kasnije zbog spuštanja temeljnice, dolazi do okršavanja (Ver karstung). Na ovoj shemi izgradila se znanstvena misao i napisala čita va literatura, iako ju je Grund u svom posljednjem (1914)4  ra du gotovo napustio, a Penk je (1924)5 na kraju i suprotno tvrdio. Kr ški reljef je veoma složen i u njemu se mogu naći mnogi oblici, koji idu, bar prividno, u prilog klasičnom gledanju ili kompromisnim rje šenjima.
Došli smo do zaključka, koji u posljednje doba i drugi zastupa ju6 da se riječna erozija i krški proces isključuju i obuhvaćaju bitno različitu cirkulaciju vode sa odgovarajućim oblicima reljefa. U prirodi nema oštrih granica, tako postoje i prijelazi među spomenutim vrsta ma reljefa:
Radi uspješnijeg poređenja i zaključivanja potrebno je ponoviti neke opće poznate i banalne činjenice.
Bit riječne erozije. Riječna erozija obuhvaća morfogenetske pro cese uvjetovane površinskim otjecanjem vode. U ovom procesu sudje luju vode padalina, koje otječu po površini, kao i one koje preko izvora hrani temeljnica.
Voda padalina koja poteče po površini spira rahlo tlo, ujedinjuje se u povremene tekućice, potoke, koji usijecaju vododerine. Nagli plju skovi, nagib i nepropustljivost podloge povećavaju udio vode, koja otječe po površini, dakle, na potočnu eroziju utječu petrografski sastav, dinamika reljefa i klima.
Udio padalina, koji hrani temeljnicu i preko nje izvore, ovisi prvenstveno o stijenama, a zatim o nagibu i klimi.
Prema stupnju poroznosti dijelimo stijene u propusne i nepro pusne. Voda koja se procjeđuje kroz propusne stijene zastaje iznad nepropusnog sloja i preko njega lagano ocjeđuje i pod različitim uvjeti ma izbija kao izvor, koji hrani stalne tokove - rijeke, glavne faktore riječne erozije.
Spiranje rahlog tla, potočna erozija, ocjeđivanje temeljnice i utjecanje rijeka vrše se dok ima nagiba t. j. do morske razine ili dna izoliranih depresija. Ključno značenje ima morska razina kao donja granica gravitacionog otjecanja i zato je nazivamo opća erozijska baza.
Rijeke prema erozijskoj bazi usijecaju korito do ravnotežnog profila, prema kome se upravljaju potočna erozija i spiranje strana. Kraj smanjivanja nagiba i površinskog uravnjavanja bio bi blaga va lovita zaravan, pineplen u smislu W. M. Davisa. Da li ovi opći uvjeti riječne erozije postoje u vapnencima i drugim otopivim stijenama?
Bit krškog procesa. Krški proces obuhvaća specifičnu cirkulaciju vode i odgovarajuću preinaku otopivih stijena t. j. koroziju. Ovdje go vorimo o vapnencima, koji su najraširenije otopive stijene i za nas najvažnije. Kompaktnost vapnenaca utječe na način otapanja.
Preko kompaktnih blokova voda otječe po nagibu i usijeca žljebove (Rinnenkarren), ako voda stagnira i postaje biokemijski aktiv na, korozivni proces se lokalizira i nastaju kamenice. Oba spomenuta oblika imaju ograničeno značenje jer nisu poznate regije ili pejsaži kompaktnih vapnenaca. U vapnencima se redovito javljaju pukotine duž kojih se koncentrira poniranje i otapanje. Pukotine se šire, pro dubljuju i međusobno spajaju u složene sisteme. Jače se šire pukotine, koje primaju više vode, a zato imaju više izgleda one koje su dublje. Krški proces je dakle uglavnom pukotinska korozija, što je u skladu sa cirkulacijom vode. Dok riječna erozija izmjenjuje površje nepropusnih stijena, krški proces korodira vapnenačku masu prvenstveno u dubini.
Postavlja se pitanje da li postoji donja granica pukotinskog otje canja vode i korodiranja vapnenačke mase? Na ovo pitanje je naročito teško odgovoriti, jer su nam duboki dijelovi vapnenačke mase ne pristupačni. Treba iz sigurnih i vidljivih činjenica izvoditi logične za ključke i na osnovu toga stvarati opću teoriju. Izgleda nam da se po nekad i suprotno postupalo i jasne činjenice nelogično uklapale u kon struiranu teoriju.
Voda može ponirati i protjecati do dubina, dokle ima vodopro hodnih pukotina u smislu O. Lehmann7. Proticajna voda korozijom i prijenosom materijala širi pukotine, dolazi do urušavanja i lomova i tako se podzemne šupljine stalno povećavaju i otvaraju se novi putovi vodene cirkulacije. Ne vidimo razloga zašto bi taj proces s dubinom prestao. Mjesto pitanja da li postoji donja granica vodoprohodnih pu kotina, smatramo da bi bilo svrsishodnije pitanje, da li se može pretpo staviti da u slojevitim i lako lomljivim vapnencima nema vodopro hodnih pukotina. Konstatirali smo da najpovoljnije uvjete korozivnog i erozivnog širenja imaju niži i bolje vodom hranjeni kanali. Kroz gornje horizonte voda brzo proteče, a u nižim se sporije i pod tlakom skre će. S ovim se slažu golemi razmjeri dubokih špiljskih horizonata.  
Speleološko i drugo upoznavanje krškog podzemlja i istraživanje hidrografskih veza pokazuju da je sistem podzemnih šupljina veoma složen i da se cirkulacija vode vrši sifonski – dakle neovisno o vanj skom nagibu i morskoj razini.
Sve upućuje da se pukotinska cirkulacija vodenih masa vrši do donje granice otopivih stijena, odnosno vapnenaca, koji nas ovdje interesiraju - kako je to 1918. jasno formulirao J. Cvijić8 bez obzira na svoja ranija gledanja. S ovim logičnim zaključcima slažu se i či njenice.
Naglo nestajanje golemih količina padalina na planinskoj za vjesi Dinarskog gorja i poniranje čitavih tokova upućuju da podzemni otjecajni sistemi imaju veliki kapacitet. Rijetki tokovi, povremeni po toci i slaba priobalna podmorska vrela ne mogu izravnati goleme koli čine padalina. Vodom bogata vrela izbijaju na granici vapnenca i ne propusne podloge - što upućuje da se cirkulacija vode vrši kroz cijelu vapnenačku masu i to u obliku moćnih tokova. Čitave rijeke odjednom nestaju i na isti način izbijaju iz krškog krtičnjaka.
Upoznavanje podzemlja potvrđuju gornje dedukcije, izvedene na osnovu pojava, koje vidimo na površini krša. Raspolažemo sa broj nim speleološkim istraživanjima, koja su dospjela preko 1.000 m dubi ne, još dublje su doprli rudarski rovovi i bušenja pri traženju vode, nafte i rudarskim prospekcijama. U rudarskim oknima Belgije je utvrđeno da voda u vapnenačkom podzemlju cirkulira na 2.000 m dubine; rudarska okna su na dubinama, koje su ispod morske razine prosi jecala i potpuno suhe špiljske prostorije. Bušenja na Floridi su utvrdila pukotinsku cirkulaciju vode na 2.000 m dubine, u rudnicima Arizone je isto konstatirano na dubinama koje su 700 m ispod razine mora, što je i u Francuskoj poznato na analognim dubinama, a u Engleskoj je geofizičkim metodama utvrđeno čak na 3.000 m dubine. Očito je dakle da se pukotinska cirkulacija vode u kršu vrši neovisno o morskoj razini, što je u skladu sa pojavama na površini i uvjetima gibanja vode kroz složene sisteme pukotina. U skladu sa Cvijićevom tvrdnjom da se cirkulacija vrši do donje granice vapnenca i utvrđenim činjenicama J. Corbel logično zaključuje da je korozija najintenzivnija u osnovi vapnenačke mase,9 a tome idu u prilog i speleološka saznanja.
Otopive stijene (vapnenac, gips i sol) su osnova krša, na ove sti jene je ograničen i odgovarajući morfogenetski proces. Podzemna otje canja ispod pokrova lave i izolirane udubine u nekim drugim stijenama samo potvrđuju opće pravilo. Stijene prelaznih osobina kao pločasti i laporoviti vapnenci i dolomiti su podložni površinskom raspadanju, koje se odražava u spiranju sa viših i akumulaciji u nižim dijelovima. Pored ovih oblika pretežno potočne erozije nalazimo i izolirane udubine nastale poniranjem. Za ove prelazne reljefe odgovara epitet fluviokrški, jer se zbog petrografskog sastava dva morfogenetska procesa odvijaju jedan pored drugoga. Složen naziv dobro odgovara prijelaznoj i ne određenoj prirodi reljefa bolje nego polukrš ili merokarst. To znači da bi otpala neopravdana upotreba naziva “fluviokrški” u smislu pretpo stavljene vremenske smjene riječne erozije i krškog procesa, koje je prema našem saznanju i nemoguće.
Klimatskim promjenama u prelaznom fluviokrškom reljefu ojača jedna ili druga komponenta. Hladna pleistocena klima je pogodovala površinskom spiranju i transportu materijala, te su elementi potočne i fluvijalne erozije jače naglašeni.
Dok izmjenom stijena krš u prostoru prestaje, vremenska pro mjena klime samo modificira krški proces. Smjena ljeta i zime u umje renim širinama odražava se u izgledu pejsaža osobito na biljnom po krovu i uvjetuje poseban krški proces. Ljeti visoke temperature i vege tacija povećavaju ishlapljivanje i smanjuju poniranje. Ali zimi voda lakše i brzo ponire, humus i snijeg pojačavaju koroziju i širenje puko tina, te nastaju izolirane udubine - krš sa ponikvama (Dolinenkarst) odgovara ovoj klimi.
U hladnim klimama voda se zamržnjava u pukotinama, širi ih i stijene drobi. Nastaje kameno kršje; a ispod strmaca se gomilaju si pari. Nakupljanje snijega i sporo ljetnje otapanje uvjetuju duboke sniježnice i ledenice. Ovakove su prilike redovito na najvišim plani nama Dinarskog krša.
Permafrosta uvjetuje dalje promjene. Zbog nemogućnosti poni ranja voda povremeno površinski otječe i prenosi trošan materijal, ko jim zatrpava udubine. Imamo dakle periodični ljetnji potočni proces, a ne pravu riječnu eroziju. Istraživanja u arktičkim krajevima poka zuju, da se ispod permafrosta vrši krška cirkulacija vode i odgovara jući morfogenetski procesi.10
Topla i vlažna klima pogoduje biljnom pokrovu, koji je stalno zelen i u kome se stvara sloj humusa. Intenzivni biotski procesi uvje tuju jako otapanje vapnenačke podloge – korozivni proces je, dakle, veoma intenzivan u površinskom dijelu vapnenačke mase. Ispod sloja humusa se postepeno stvara i sloj nepropusne crvenice (sloj “B”). Ve getacija i tlo usporavaju, a konačno i sprečavaju poniranje, koje se koncentrira duž kontakta sa ogoljelim vapnenačkim uzvišenjima ili u ponore, koji nastaju urušavanjem pokrova tla. Time ne dolazi do prave riječne erozije, jer nema nagiba ni stalnih tokova, a sloj, rahlog tla prekriva podlogu.
***
Krš, dakle obuhvaća pukotinsku cirkulaciju vode i odgovarajuće oblike reljefa na otopivim stijenama. Klimatske prilike samo modifi ciraju, a ne uzrokuju prestanak krškog procesa. O klimi ovise količina padalina i biljni pokrov, a o posljednjem - biogeni ugljični dioksidi, ko ji imaju odlučno značenje u krškom procesu.
Problemi i diskusije. Cirkulacija vode kroz pukotine i njihovo proširivanje su u suprotnosti sa površinskim spiranjem, usijecanjem to kova i razvojem povezane dolinske mreže. Vode u kršu cirkuliraju razgranatim i međusobno odvojenim sistemima kanala i izbijaju pod tlakom duboko ispod morske razine, koja prema tome ne može biti baza o kojoj bi ovisilo otjecanje vode i evolucija krških oblika.
Novija tvrđenja11 da je riječna erozija ograničena samo na po četni stadij morfološke evolucije vapnenačkih terena je možda i nehtijući čuvanje posljednjih mogućih pozicija duboko ukorijenjenog gle danja da se na vapnencima smjenjuju riječna erozija i krški proces. Rasprava ovog pitanja je naročito važna.
Nepoznat nam je kraj i nitko ga ne navodi, u kome bi se ovaj početni stadij mogao demonstrirati. I mladi koraljni otoci su odmah zahvaćeni i preinačeni krškim procesom. Spomenuli smo da je A. Penk na vrhuncu svojih iskustava ukazao, da krški proces počinje u vapnen cima, dok do njih dođe kemijski aktivna voda, dakle prije nego što je erodiran stratigrafski pokrov – tako se razvije podzemni krš.
I kad bi pretpostavili postojanje kompaktnog vapnenačkog pej saža u koji voda padalina ne može ponirati, time ne bi bili ispunjeni uvjeti riječne erozije. Voda bi otjecala po kompaktnoj površini i stva rala korozivne žlijebove, kao što to vidimo na izoliranim kompaktnim blokovima. U kompaktnim vapnencima nema ni temeljnice, koja bi hranila stalne tokove. Ne bi se mogla vršiti ni potočna erozija, jer nema produkata raspadanja.
U prirodi su prijelazi postepeni i naročito rašireni, te se u kra jevima sastavljenim od otopivih stijena i onih, koje se površinski raspadaju vrše kombinirani fluviokrški procesi t.j. krški proces i pre težno potočna erozija, jedno pored drugoga. Klimatski uvjeti i pro mjene pogoduju jednom ili drugom procesa, što ovaj prijelazni reljef čini još složenijim.
Povećano površinsko raspadanje, veća količina padalina a na ročito naglo otapanje snijega pojačavali su u hladnim pleistocenim dobima fluvijalnu komponentu morfogenetskog procesa. Petrografski sastav i morfogenetski procesi ne dozvoljavaju da ove pejsaže označimo kao čisti krš. Po našem iskustvu većina spornih pitanja odnosi se na ove fluviokrške pejsaže, što je i razumljivo obzirom na njihovu pri rodu. Taj kombinirani reljef odgovara i normalan je za zemljišta slo ženog sastava. U kombiniranom fluviokrškom reljefu su česte t. zv. sli jepe doline, oblici suglasni sa sastavom zemljišta i morfogenetskim procesima. I uvale su redovito nastale diferenciranom erozijom u sti jenama, koje podležu jačem spiranju. Uvale, dakle ne spadaju u oblike cikličkog razvoja kao što je u početku mislio Cvijić (1900)12 a na to se kasnije vratio i A. Grund (1914).
I glavnina Dinarskog krša su slijepe doline, nastale diferencira nom erozijom. Sa nepropusnih stijena pritiču i kroz polja protiču, a na dodiru s vapnencima poniru ili se probijaju uskim kanjonima. O ovim specijalnim oblicima kontaktne zone biti će posebno govora.
Složeni i prijelazni oblici fluviokrškog reljefa nisu cikličke faze razvitka krša, već oblici skladni i normalni za stijene na kojima su razvijeni. Fluviokrški procesi su bili tokom pleistocena jače zastupani i na nekim krajevima, osobito padinama, gdje se danas vrši krški pro ces. Vododerine na stranama i prostrane plavine su strani pojavama gdje voda danas rijetko površinski teče. Fluviokrški pejsaži su izvjesno rasprostranjeniji od tipičnog krša.
Naročito su važni i osobito u novije doba su privukli pažnju oblici, koji nastaju u dodirnom pojasu između nepropusnih stijena i vapnenaca. Vode koje pritiču iz nepropusnih stijena poniru u vapnen cima i kroz pukotine se evakuira i trošni materijal - očit dokaz kapa citeta šupljina krškog podzemlja. Ovim diferenciranim procesom na staju slijepe doline usječene u nepropusnim stijenama i nizvodno za tvorene višim krškim zemljištem - na taj način su nastale osnovne za vale većine polja dinarskog krša, koja su otoci riječne erozije u kršu.
Ako se smanji kapacitet ili zatrpaju ponori, dolazi do taloženja naplavnog materijala. Ove promjene mogu uvjetovati i klimatske pri like npr. bujniji biljni pokrov zadržava trošan materijal; nanesena stabla i granje smanjuju kapacitet ili zatrpavaju ponore itd. Pred po norima se formira naplavna ravnica, koja često i periodički plavi. Vode otječu kroz ponore na rubu naplavne ravnice i tamo se koncentrira korozivni proces, kojim se ravnica u vapnencima širi i tako su nastale veoma izrazite korozivne zaravni sa kojih je naknadnim promjenama spran naplavni pokrov. Korozivne zaravni su u doba postojanja na plavnog pokrova bile prava polja. Današnje naplavne ravnice na od vodnim stranama polja su nastale povećanim nanosom materijala i zatrpavanjem ponora tokom pleistocene hladne klime.
Na ovu funkciju naplavnog inundacionog pokrova je prvi uka zao K. Terzaghi (1913).13 Ali se ne slažemo s njegovim objašnjenjem uzroka inundacije odnosno taloženja naplavina. Po Terzaghiu do inundacije dolazi izlivom vode iz okolnih vapnenačkih masa uslijed ko lebanja razine podzemne vode. Naplavni pokrov je staložen i u dubo kim krškim oblicima koje je ispunila voda. Očito je hidrografsko obja šnjenje za svoje doba razumljivi kompromis između suprotnih ideja o jedinstvenoj temeljnici i cirkulaciji vode kroz odvojene sisteme kanala. Terzaghievo ukazivanje na ulogu rubne korozije ima prekretničko zna čenje u objašnjenju reljefa krša; nažalost, to nije u početku bilo do voljno primijećeno.
God. 1934.14 K. Kayser oživljava ideju Terzaghia i daje kom pleksnije objašnjenje procesa rubne korozije. Prema ovom shvaćanju naplavne-priobalske ravnice su alogeni, dijelom fluvioglacijalni mate rijal. Naplavna ravnica zagaćuje podzemne vode i uvjetuje rubna vre la duž kojih se zaravni zalivski šire. Dalje je Kayser istakao veliku ko rozivnu moć vegetacionim ostacima bogatih inundacionih voda.
Proučavajući reljef zapadno-bosanskih polja i pozivajući re zultate Terzaghia i Kaysera i mi smo se uvjerili (1939)15 da se koro zivne ravni šire rubom naplavne ravnice i to prvenstveno na otjecajnoj strani t. j. oko ponora. Na otjecajnoj strani dolazi do izražaja koro zivna snaga vegetacionim tvarima bogatih i vrlo agresivnih inunda cionih voda (sl. 2).
Korozivne zaravni su vezane za kontaktne pojase i nastale su funkcijom naplavnih ravnica koje su sprečavale poniranje i koncentri rale otjecanje duž rubova. Naša kasnija istraživanja (1940. i 1954. i dr.) se slažu sa početnim konstatacijama, a 1952. smo ovo objašnjenje i ge neralizirali za dinarski krš.16
H. Louis je kasnije došao do istih zaključaka pri morfološkim istraživanjima u Taurus planini17 i izveo generalno objašnjenje.18 
E. Waagen (1910 ),19 Fr. Kerner (1916),20 K. Kayser (1934) i dr. ukazali su da obalske ravnice i morska razina ustavljaju otjecanje iz podzemnih krških kanala. H. Lehmann (1956)21 čak smatra da “nor malerweise der Meeresspiegel auch für die Karsthydrographische Systeme die Basis bildet.” Periodična priroda vrela rubom naplavnih ravnica oko donje Morače i Neretve ukazuju da se radi o zadržavanju voda koje pritiču iz ograničenog sistema kanala i da to nije stalna i povezana razina podzemne vode. Isto vrijedi za plitke vrulje ili pri obalske izvore koji prorade u kišno doba. Ova periodična i slaba vrela ne mogu se ni porediti sa golemim količinama vode koje zadržavaju Dinarske planine. Glavnina vode otječe duboko kroz podzemlje i ispod površinskih priobalskih naplavnih ravnica u dublje dijelove mora. Ra nije navedene dubine vodene cirkulacije u kršu potvrđuju ovo tuma čenje.
Glacioeustatička gibanja su se naročito odrazila u krškom pri morju i njihove posljedice potvrđuju opće naše zaključke. Ponikve oko ušća Neretve i Krke su potopljene i preobraćene u jezera, često bočata, ali time nije zadržano duboko podzemno otjecanje i odgovarajući krški proces. Oko ovih priobalskih jezera nema stalnih vrela niti su se u obalnom pojasu pojavili riječni tokovi i odgovarajuća erozija. More je prodrlo u pukotine priobalskog pojasa, ali nije izmijenilo duboko sifon sko otjecanje krških pukotinskih voda - očito da more nije erozivni bazis za pukotinsku vodenu cirkulaciju a time ni za krški proces.
Neovisnost pukotinske vodene cirkulacije i krškog procesa o morskoj razini dolazi do upravo nevjerojatne očitosti u krškom obalskom i niskom kraju Gort, u jugozapadnoj Irskoj. Iako je Gort u izrazitoj vlažnoj klimi i relativno malog prostranstva (tek oko 15 km2 promjera) ipak spada medu “najsuhlje krajeve svijeta”. “Iza najvećih oluja i u najvlažnijim godinama, sva voda ponire i nikad se ne pojavljuje na površini.22” Izgleda gotovo nevjerojatno da se more ne infiltrira u podzemne šuplji ne ovog malog krškog prostora i ne obrazuje pri obalski inundacioni ni vo i tako zaustavi otjecanje pukotinskih voda. Postojeće stanje može mo objasniti jedino ako predpostavimo da su sistemi podzemne vodene cirkulacije tako moćni i složeni da sifoni ne dozvoljavaju prodiranje morske vode, a obratno jak tlak krških voda lako savlađuje otpor mor ske vode. Kakve tek odnose možemo očekivati pred planinskom barije rom dubokog dinarskog krša? Kao što morska razina ne utječe na krški proces, tako ovaj i ne prestaje njenim kolebanjem.
Naplavni pokrov sprečava, “paralizira” okomito otjecanje, ali ti me ne uvjetuje riječnu eroziju. Pokrov zaštićuje vapnenačku podlogu od erozije, a kad se pokrov erodira obnavlja se poniranje i krški pro ces. Permafrosta uvjetuje površinsku potočnu eroziju, koja u nižim dijelovima taloži prostrane plavine. Raspadanjem vapnenca na golim strmcima pod utjecajem velikih termičkih promjena i zaleđivanja, stva ra se drobiž sipina i gomilaju plavine. Vremenom se nagibi plazina ublažuju, sitan materijal ostaje na vrhu, a veći blokovi padaju nani že: dolazi do umrtvljavanja plazina i njihovog obrašćivanja vegeta cijom. Različitim uzrocima može oživiti erozija i razaranje plazina, što danas često susrećemo u dinarskom kršu. Svi ovi potočni površinski pojavi su u prostoru i vremenu vrlo ograničeni i ne prekidaju krški proces koji se vrši u vapnenačkoj podlozi.
Preko krša protiču i rijeke i njihovi erozivni oblici ukazuju kako je ova vrsta erozije strana u vapnencima. To su alogeni tokovi koji su vodom i materijalom iz izvorišnog dijela usjekli uzane kanjone, lijep su primjer rijeke Istre. Širenjem pukotina i otvaranjem ponora u ko ritu, mnogi su tokovi kanjona ugroženi, a neki su i presušili. Za ljetnjih suša presahne Zrmanja nizvodno od Mokrog polja, a ponori urgožavaju Ce tinu nizvodno od Sinjskog Polja. Poniranjem kod Pazina ostala je suha donja dolina, koja završava dugačkim zalivom Limske Drage.
Morfološka analiza i stratigrafski odnosi ukazuju da su kanjoni uglavnom usječeni početkom pleistocena kada su tektonska gibanja i klimatski faktor tome pogodovali. Danas su površinski tokovi urgoženi jer teku iznad krške podloge.
Riječna erozija je, dakle, u kršu izuzetna i stvara specifične ka njon ske oblike. Ova konstatacija i njena suglasnost sa biti krša upućuje da takve oblike možemo očekivati i u naslijeđenom reljefu. Suhe doline nastale tokom pleistocena su pretežno kanjonskog oblika. Za mnoge oblike, za koje se pretpostavljalo da su suhe doline, detaljnija istra živanja to nisu potvrdila. Možda su prepleistoceni kanjoni mlađim razvitkom i evolucijom padina izgubili  svoje karakteristične prvo bitne osobine.
Evolucija padina ovisi o klimatskim promjenama i petrografskim razlikama i objašnjava mnoge detalje iz krškog reljefa. Fluvijalne procese treba dokazati petrografsko-hidrografskim odnosima, a ne izvoditi na temelju problematičnih oblika zaključke čiji se postanak može logičnije objasniti. Izmjena prvobitnog oblika uvjetovana evolucijom padina je najvažniji i relativno nedovoljno proučeni problem. Korozijom duž ruba naplavnih ravnica padine postaju strmije, što vidimo i na stra nama kanjonskih dolina, u kojima je staložena i naplavna ravnica; zatim kod mladih humova, a opća je osobina kupastog krša vlažnih i toplih klima.
Na pošumljenim padinama vegetacija i sloj humusa uvjetuju ko roziju cijele plohe, koja se paralelno sama sebi povlači. Nagomilava njem humusa i sloja “crvenice” u podlozi viši dijelovi padina se jače korodiraju i nagib pošumljene padine se smanjuje.
Gole vapnenačke strane su izložene termičkim promjenama i me haničkom raspadanju, čiji se produkt u obliku sipina i plazina taloži u podnožju. Viši dio padine se jače povlači, a plazina zaštićuje podlogu, koja nakon odnašanja trošnog materijala zaostaje u obliku stepenice; tako se vjerojatno mogu objašnjavati stepeničasti oblici na strmim stranama dinarskih, osobito obalskih planina.
***
Naše su glavne konstatacije: krš je reljef uvjetovan pukotinskom cirkulacijom u otopivim stijenama. Voda se sifonski kreće i proces za hvaća cijelu vapnenačku masu osobito dublje dijelove. Krški proces može biti modificiran klimatskim promjenama i nanosom stranog po krova. Na čistim vapnencima nije moguća potpuna fluvijalna erozija, jer se za to ne mogu ostvariti osnovni preduvjeti.23
Veoma su rašireni pejsaži prelaznog i složenog sastava na kojima se jedan pored drugog vrše potočno spiranje i krško poniranje. Za ove terene je normalan složeni fluviokrški proces, u kome klimatskim pro mjenama može ojačati riječna ili krška morfogenetska komponenta. Petrografski sastav i priroda morfogenetskog procesa traže da se ovi složeni pejsaži tretiraju kao posebna kategorija.
________________
 ODNOS MORSKE RAZINE 
I CIRKULACIJE VODE U KRŠU*
Padaline poteku po površini, ponovo ishlape ili ih upija zemljište. Za naše raspravljanje važne su prva i treća komponenta t. j. vode, koje poteku po površini ili ih upija tlo.
Voda koja poteče površinski, otječe dok ima nagiba, odnosno do razine mora ili dna izoliranih zavala. Veličina ovog udjela ovisi o propusnosti stijena, nagibu i vegetacijskom pokrovu; udio je veći na nepropusnim stijenama, a neznatan ili ga nema na propusnim stijenama. Površinsko otjecanje stvara odgovarajuće ero zijske oblike otvorene u smjeru pada i ovisne o otpornosti stijena. Erozijski oblici su odraz veličine i snage površinskog otjecanja.
Voda, koju upija zemljište, procjeđuje se do nepropusnog sloja i po njemu se kroz propusne stijene ocjeđuje na niže. Podzemno ocjeđivanje se ne vrši ispod morske razine, osim prema dnu izoliranih kopnenih depresija.
Nas zanima da li navedeni opći odnosi vrijede i da li su mogući u otopivim stijenama, odnosno kršu?
Glavnina padalina brzo ponire “stukne” kroz pukotine i nestaje u podzemlju krša. Padaline površinski otječu po kompaktnim površinama stijena, po pokrivaču rahlog tla i po umetcima nepropusnih stijena. Za jakih pljuskova poteku padaline i po kršu sa manjim pukotinama, osobito niz nagnute površine. Površinsko otje canje padalina u kršu ovisi prvenstveno o prisustvu nepropusnih stijena ili djelomično propusnih stijena (dolomit, laporoviti i pločasti vapnenci). Ovi prostori umanjuju osobine krša ili uopće nisu krš. Komponenta površinskog otjecanja na kršu količinski neznatna, prostorno ograničena, u vremenu izuzetna ili uopće ne postoji.
Padaline, dakle najvećim dijelom poniru u podzemlje krša i za nas je važno, kako i do kojih dubina protiču ove podzemne vode i da li ta cirkulacija ovisi o morskoj razini? Pri odgovoru na ovo pitanje počnimo sa onim što vidimo i što je sigurno i tako ćemo, vjerujem, naj uspješnije dokučiti nepoznato. 
Ne samo da vode padalina brzo “stuknu”, već poniru i moćne tekućice “ponornice” – očit odraz kapaciteta vodoprohodnih pukotina krškog podzemlja. Spi ranjem padina i odnašanjem naplavnog materijala kroz podzemne otjecajne ka nale, modelirane su prostrane zavale polja. Kapacitet podzemnih kanala omogućuje ne samo otjecanje velikih količina vode, već i transport naplavina. Speleološka istraživanja i druga saznanja potvrđuju ovu predpostavku. Utvrđen je golemi ka pacitet spiljskih kanala i nađene su moćne podzemne tekućice.
Vrulje su očit dokaz da se pukotinska cirkulacija vode u kršu vrši i ispod morske razine. Ali ovaj pojav bi se mogao tumačiti i kao naslijeđe iz ranijih i drugačijih odnosa kopna i mora npr. iz pleistocena, kada je morska razina bila do 100 m niža od današnje.
Za pravilnu ocjenu našeg problema bitno je pitanje: čime je uvjetovana pu kotinska cirkulacija vode? Ranije smo rekli da je ovaj način otjecanja vezan za otopive stijene među kojima glavno značenje imaju vapnenci. Ponirući i protičući kroz vodoprohodne pukotine voda ih proširava otapanjem i erozijom vapnenačke mase. Ponornice nose u podzemlje trošan materijal. Širenjem podzemnih šupljina dolazi do urušavanja. Noseći i pokrećući trošan materijal i blokove, podzemne te kućice proširavaju i produbljuju pukotine, o čemu svjedoče golemi vrtložni lonci.
Različite dimenzije podzemnih pukotinskih sistema uvjetuju složene odnose sifonskog gibanja vode, koje odstupa od zakona površinskog otjecanja. Pod utje cajem tlaka voda se kreće i prema gore, te je razina vode različita i u povezanim pukotinskim sistemima. Očito je da pod ovakvim uvjetima pukotinske cirkulacije vode nije moguće utvrđivati razvodnice prema površinskom izgledu, odnosno prema principima iz krajeva fluvijalnog reljefa.
Iz izloženog logično slijedi da pukotinska sifonska cirkulacija dopire do du bina, dokle ima vodoprohodnih pukotina, odnosno tlaka, koji pokreće vodene mase. Cirkulacija ovisi o pukotinama, a ove o prirodi vapnenca.
Prudni vapnenci, u kojima su najbolje razvijeni krški pojavi redovito se puko tinama luče u blokove a ovi se dalje lako lome. Kod uslojenih vapnenaca među slojne pukotine i diaklaze otvaraju, putove pukotinskoj cirkulaciji vode. Logično je, dakle, obzirom na osobine vapnenaca i tektonska gibanja kojima su bili izloženi, predpostaviti da i u najdubljim dijelovima vapnenačke mase imamo vodoprohod nih pukotina. Priroda gibanja vode i sifonski otpor najbolje hrane najdublje dije love vodoprohodnih pukotinskih sistema. Sve ukazuje da se pukotinska vodena cir kulacija i širenje podzemnih šupljina vrše do donje granice vapnenaca. Na to upućuje i pojava vrela na dodiru vapnenačkog pokrova i nepropusne podloge. Do ovog shvaćanja došao je 1918. i J. Cvijić i to nedvosmisleno izložio1 bez obzira na njegova ranija i naknadna gledanja.
Složeni odnosi pukotinske cirkulacije postaju još kompliciraniji interkalacijama nepropusnih stijena, podzemnim urušavanjima, zatrpavanjem i promjenom propusne moći vodoprohodnih pukotina itd.
Odraz ovako složene i duboke pukotinske cirkulacije vidimo i u našem kršu. U terenskom dijelu našeg kongresa posjetit ćemo Imotska jezera i vidjeti da nji hova dubina i dimenzije, osobito Crvenog jezera, potvrđuju logične dedukcije o razvitku krškog podzemlja.2 Razlika u visini razine vode susjednih jezera kao i nejednake oscilacije u skladu su sa izloženim idejama.
Prema mjerenjima ekipe prof. M. Petrika relativna dubina provalije Crvenog jezera kod Imotskog iznosi gotovo 520 m i dno je samo 4,1 iznad razine mora. Goleme količine urušenog materijala (promjer provalije iznosi do 200 m) ispunile su duboke dijelove, te se logično mora zaključiti da je pravo dno par stotina metara ispod morske razine. Stvaranje duboke podzemne šupljine je povezano sa odgo varajućom cirkulacijom vode.
Dubina provalije Crvenog jezera se ne može objasniti ni pleistocenim kolebanjem morske razine. Dno provalije je znatno ispod najnižeg (do -100 m) stanja pleistocene morske razine; ne može dakle biti ni govora o ovisnosti cirkulacije vode o morskoj razini. Visinska razlika temeljnice i morske razine povećava se s udaljenošću od obale. Provalija Crvenog jezera je danas oko 23 km od morske obale, a pri niskom stanju mora u hladnim razdobljima ova udaljenost je iznosila i do 50 km. Dubina provalije i udaljenost od obale ukazuju na neovisnost puko tinske cirkulacije i morske razine. Pukotinska cirkulacija se vrši duboko ispod morske razine, u dubokim dijelovima su formirane i goleme šupljine i urušavanjem njihovih pokrova nastale su provalije.
Odavno se navode primjeri vrela u različitim visinama od kojih ona niža pre suše ranije od viših – što je u skladu sa sifonskom prirodom cirkulacije vode kroz različite i zasebne pukotinske sustave.
Prema saznanjima osobito u nekim inozemnim krškim krajevima, što ćemo kasnije navesti, pukotinska cirkulacija se može očekivati i u najdubljim dijelovima vapnenačke mase. U raškim ugljenokopima je presječena pukotinska cirkulacija vode duboko ispod morske razine.
Nažalost još uvijek malo znamo, o podmorskim vrelima – vruljama na većim dubinama a to bi unijelo mnogo svijetla u našu problematiku.
Koliki je udio dubinske pukotinske cirkulacije i do kojih dubina dopire mo žemo lako ocijeniti, ako usporedimo goleme količine padalina, koje zadržava velebitska planinska barijera, i vode unutrašnjih bazena Like sa relativno malobrojnim i pretežno periodičnim priobalskim vruljama. Glavnina vode ovog prostora pro tječe dubokim kanalima u dublje dijelove mora.
U inozemnim saznanjima i iskustvima nalazimo još očitije potvrde gornjih konstatacija.
U Roquefortu u Francuskoj je nabušena pukotinska cirkulacija vode na 800 m ispod morske razine.3 U kršu Belgije je utvrđena pukotinska cirkulacija na preko 2000 m dubine. Rudarska okna tog krša su naizmjence zasjecala suhe i vodopro vodne šupljine i do 3000 m dubine.4
U Engleskoj je geofizičkim metodama utvrđena pukotinska cirkulacija vode ispod ugljenih bazena i na 3000 m dubine.5 Bušenja na Floridi su utvrdila puko tinsku cirkulaciju do 2000 m6 a u rudnicima Arizone nađena je pukotinska cirku lacija na 730 m ispod razine mora.7
Pojavi na površini, priroda vapnenca i duboka bušenja ukazuju i potvrđuju da se pukotinska cirkulacija vode u kršu vrši neovisno o morskoj razini i do dna otopive vapnenačke mase.
Ova spoznaja ima veliko znanstveno i praktično značenje i nameće reviziju, odno sno napuštanje nekih neopravdanih i duboko ukorijenjenih gledanja. Isto tako iz ovoga se mogu povući i neke važne pouke:
a) Evoluciju površinskih i podzemnih oblika krša treba povezano i kom pleksno proučavati obzirom na prirodu cirkulacije vode i koroziju cijele vapne načke mase; ukoliko to drugi elementi, u prvom redu klima; ne modificiraju.
        Normalno su najniži horizonti najbolje vodom hranjeni, te se najdublje pu kotine korozivno brže šire i vapnenačka masa najviše otapa u najdubljim dijelovima. Ovakav tok procesa olakšava razumijevanje velikih urušavanja, koja nas naročito impresioniraju u dubokim pećinskim horizontima. Urušavanjima je uvjetovana i mikrotektonika vapnenačke mase, naročito važna za razvitak krškog procesa.
b) Za hidrotehničke radove u kršu su naročito važni dubina vapnenačke mase i spoznaja da vode cirkuliraju u njenom najdubljem horizontu.
c) Za ovaj skup je posebno značajno da naporna speleološka istraživanja unose odlučujuće svijetlo u tamu krškog krtičnjaka i omogućuju neposredno upozna vanje prilika te mogu mnogostruko poslužiti praksi i znanstvenom upoznavanju krša.
        Francuski speleološki prodor do preko 1000 m dubine ukazuje kakve su mo gućnosti i što se u našem klasičnom i najtipičnijem kršu Svijeta može postići uz odgovarajuću društvenu organizaciju i materijalnu podršku. (Speleolozi su se 1993. godine u Lukinoj jami na Velebitu spustili do 1392 m dubine. – op. ur.)
        Speleološka istraživanja su naročito važna i potrebna u sušnom krškom pri obalskom pojasu, jer bi mogla omogućiti da se plitki pukotinski tokovi kaptiraju prije nego što dođu u kontakt s morem; to bi bilo najpogodnije rješenje.
________________
KOROZIJSKI OBLICI U POKRIVENOM KRŠU*
 
Rastočeni, hrapavi i teško prohodni vapnenački krajevi – ljuti –  su najizrazitiji krški pejzaži. “U Dinarskom karstu i koze kašto zaglave u grižinama i, ako ih pastir ne pronađe, one vrečeći obrate na sebe pažnju kurjaka. Nema, dakle, nepristupačnijeg i neprolaznijeg zemljišta nego što su površine pokrivene škrapama. Dalje su one po pravilu sasvim gô i najkrševitiji deo karsta”.1 Ovako zorno Cvijić predočava najra širenije i osnovne krške oblike, koje je on okupio i popularizirao pod nazivom “škrape”.2 Škrape su po Cvijićevom gledanju “postale poglavito hemijskom erozijom atmosferske vode” (kurziv Cvijićev)3 Ovo tumačenje dokazuje i geografskom raširenošću, jer “u dinarskom se karstu jasno vidi da su tipske škrape onde razvijene gde pada i gde se stače najveća količina atmosferske vode”.4 Razvitak škrapa ovisi o sastavu vapnenaca, jer ko rozija naročito napada čistije dijelove stijene. “Vodeni mlaz će vijugati i tražiti linije u krečnjaku koje su čistijeg sastava”.5 Cvijić dalje nagla šava značenje građe vapnenaca te grafički predočava “uticaj pukotina na razvitak škrapa”
Cvijić, dakle, smatra škrape karakterističnim oblicima golih vap nenačkih površina, te je logično da glavno značenje u njihovom formi ranju pripisuje radu kišnice. U objašnjenju zasebnog cikličkog razvitka škrapa, smatra da “evolucija prestaje time što je pređašnja, škrapar ska površina zatrpana blokovima, koji su nastali usljed oburvanja če belja”.6 Otapanjem čebelji pod rahlim pokrovom “formiraće se vrtača ispunjena glinom”7 dakle, pod rahlim pokrovom dolazi do ujednačava nja površja. 
Cvijić dakle smatra da razvitak škrapa prestaje pod trošnim pokrovom. Ovo gledanje je opravdano ako se imaju u vidu samo hrapave najedene površine tj. škrape u užem smislu. Postanak ovih oblika se  najlogičnije objašnjava radom kišnice, koja se rasprskava na stjenovitoj površini. Pojava da i u neposrednoj blizini nalazimo različito ra zvijene škrape Cvijić pripisuje “teksturi krečnjaka”.8
Dalje Cvijić smatra da se “tipične škrape razvijaju na plohama, blago nagnutim a ima ih i na vrlo nagnutim površinama. Retke su na vodoravnim površinama i kad postoje nepravilne su i sastoje se od kratkih žlebova, koji se seku sa isto takvim bridovima”.9 Cvijićeva obja šnjenja nisu dovoljna za objašnjenje postanka kamenica, o kojima smo kratko govorili na drugom mjestu.10 
Pored navedenih hrapavih teško prohodnih vapnenačkih po vršina, nalazimo u kršu i glatke plohe sa pravilnim žlijebovima i kružnim kanalima; posljednji nisu orijentirani samo u okomitom smjeru već mogu biti čak i horizontalni. Ove razlike nisu lokalizirane niti vezane za određene vrste vapnenca, već i na istome bloku vapnenca nalazimo redovito više hrapave, škraparske površine i niže glatke plohe sa pravil-nim žlijebovima i kanalima. Očito da su se ovi različiti oblici razvijali pod nejednakim uvjetima. Opažanjima i prikupljanjem dokumentacije konstatirali smo da su glatke plohe nastale korozijom pod rahlim po krovom. Otapanje vapnenačkih ploha pod pokrovom tla vrši se uz specijalne uvjete i nastaju odgovarajući oblici. Korozivni oblici pokrivenog krša značajni su i za poznavanje opće evolucije krškog pejzaža.
Klima, i vegetacija su bitni faktori u otapanju vapnenaca i evoluciji krškog reljefa. Raspadanjem biljnih dijelova nastaje humus pri čemu se oslobađa agresivna ugljična kiselina.11 Voda koja se procjeđuje kroz humus postaje agresivna i jače otapa vapnenačku podlogu. Logičan je dakle zaključak da se vapnenci pod pokrovom humusa brže otapaju.12
Intenzitet otapanja ovisi o debljini i kvalitetama humusa, koncen traciji vlage, otopivosti odnosno čistoći i građi vapnenaca; klima i petro grafske osobine vapnenaca utječu dakle na intenzitet otapanja. Vlažna klima i bujna vegetacija uvjetuju brzo otapanje.13 Korozija se brzo vrši i pod travnim humusom visoko-planinskih hridina. Čisti dijelovi vapnen ca brže se otapaju, a pukotine u podlozi propuštaju vodu, koncentriraju vlagu i otapanje.14
Navedene osobine su važne za intenzitet korozije i izgled oblika koji nastaju pod humusnim pokrovom.  
Sloj humusa se vlaži u cjelini i na isti način korodira pokriveni vapnenac. Prelazi su među korodiranim oblicima postepeni i plohe re dovito glatke; otuda značajna razlika prema hrapavom površju golih vapnenaca. Nejednakim rasporedom vlage, različitom debljinom i osobinama humusa i strukturalnim razlikama vapnenaca dolazi do nejednakog intenziteta korozije i oblika koji time nastaju. Prijelazi među korodiranim oblicima redovito su blaži i opći izgled je neobičan. Na nekoliko primjera ćemo ilustrirati oblike koji nastaju korozijom u po krivenom kršu.
Ako se korodira površina gromadnog vapnenca, oblici će biti uvje tovani prvenstveno osobinama humusnog pokrova. Korozija je intenzivnija ispod onih dijelova koji prikupljaju više vlage ili na dijelovima, gdje se procjeđuje kemijski agresivnija voda. Kad u podlozi nastane udubina, ona ima tendenciju da se održi i dalje razvija, jer se prema njoj procjeđuje više vlage. Intenzitet otapanja ovisi i o vegetaciji, odnosno nje nom korijenju. Pukotine u jedrom vapnencu imaju sekundarno zna čenje, jer ih je relativno malo a mikroklaze ili leptoklaze korozijom po stepeno dolaze do izražaja. Otapanjem gromadnih vapnenaca ispod rahlog pokrova nastaju nepravilna bunarasta udubljenja, nejednakih dimenzija, oblika i smjera pružanja. Pregrade među udubljenjima su u vrhovima uobljene zbog izloženih osobina podzemne korozije. Strane udubljenja su strme i često u donjim dijelovima potkopane, očito da je sa dubinom korozija in tenzivnija. Širenjem su neke udubine međusobno srasle i pregrade medu njima imaju nosni izgled. Pojedine leptoklaze su korozijom raširene, a naročito su značajne cjevolike šupljine, koje izgledaju kao umjetno prosvrdlane; u početnu šupljinu ispunio je humus i uvjetovao dalje pro dubljavanje i kružno širenje. Korodirani oblici se izrazito razlikuju od hrapavog škrapara na golim vapnencima. Građa vapnenca je došla do iz ražaja, te se vide i lako koriste “zdravi” dijelovi, pogodni kao građe vinski kamen.
Kada se pod humusnim pokrovom korodira vapnenac prosječen paralelnim dijaklazama, korozija se koncentrira duž pukotina, proširava ih i proširene šupljine ispunjava humus. Otapanjem oko humusa nastali su uobljeni oblici, a nejednakim intenzitetom su forme postale raznolike i mnoge pregrade rasčlanjene (sl. 1). Jačim korodiranjem u donjem dijelu pregrade se potkopavaju i izdvajaju pojedini blokovi. Uslijed intenzivne korozije ispod planinskog humusa, oblici su relativno mladi jer je osnovno površje bilo modelirano glacio-nivacijonim procesima. U prednjem dijelu se nakupilo najviše humusa te je rastočeno cijelo površje i nastao mali “dočić”. U tlu dočića zaostali su manji i još neotopljeni blokovi vapnenca.
Ličko polje ima muzealno bogatstvo oblika nastalih korozijom ispod rahlog pokrova. Ovim oblicima je naročito bogat srednji dio, sjevero istočno od Metka. Iz ravni polja strše pojedini ostjenci. Aktiviranjem ponora i spiranjem prema koritima tekućica nastale su mlade i plitke ponikve i udoline, u kojima su ogolićeni neobični oblici pokrivenog krša.15 Zaslužuje posjetiti taj kraj koji bi trebalo i posebno obraditi.
Navesti ćemo dva primjera. Jedan blok je razčlanjen (sl. 2) u mo sne ogranke između kojih su šupljine što izaziva predodžbu različitih figura i izgleda gotovo nevjerojatno da je to prirodna tvorevina. Rahli pokrov uvjetovao je različiti intenzitet i usmjeravanje korozije, a sekundarnu ulogu su imale pukotine u samoj stijeni.
Mnogi blokovi su na različite načine potkopani. Prirodnih mosto va ima mnogo i različitog oblika. Jedan stjenjak mogao bi se nazvati “pseća ljuba”, jer podsjeća na kuju koja se zabavlja sa štenetom.
Korozija se pod rahlim pokrovom vrši u različitim smjerovima. Na taj način nastaju podkapine, nadsvođeni dijelovi, mosni oblici, prste naste šupljine i sl. Ovim procesom se vapnenački blokovi dijele, usitnja vaju i raznovrsno modeliraju.
Stanovnici pri krčenju otkopavaju stijenje najraznovrsnijeg obli ka. Ovi bizarni oblici se različito koriste. Najneobičnije stave na vrh gomila ili poređaju po zidovima. Stijene sa prstenastim šupljinama ugrađuju u zidove radi vezanja stoke i sl. Pogodni stupovi se koriste u re dovima vinograda. Manje stijene sa prstenastim šupljinama upotrebljavaju kao utege na stogovima grmlja, sijena i žita i u slične svrhe. Otkopano stijenje je dosta čvrsto, ali najbizarniji oblici pod atmosferilijama brzo gube svežinu i postaju krhi.
Cvijić spominje da je “na površi Čvrsnice u Hercegovini svaka stena prorešetana kao i bridovi među žlebovima; podsjećaju na nosnu kost”.16 Pored odlika koji su nastali izloženim procesom ispod pokrova planinske crnice, i mi smo vidjeli u čistim vapnencima na južnoj strani Pločna (2228 m) i Vel. Jelenjka (2170 m) u masivu Čvrsnice impresivne oblike koji podsjećaju na Cvijićev opis. Slične forme smo gledali na sjevernoj strani Kamenca (1843 m) u istočnom Prenju i pod sjevernim strmcom Veleži. Zjape više metara duboki škripovi, koji se ponekad u dubini međusobno spajaju. Strane su im izmodelirane okomitim žlije bovima među kojima su oštri bridovi. Strši poneki ostjenjak kao nož oštar. U korodiranom valovitom površju strana dolazi do izražaja građa stijena. Škripovi su oštro zasječeni u ravnim plohama. Kretanje je teško i opasno. Pad u škrip bio bi tragičan. Ovo je kraj rezerviran za hitre divokoze. Ni traga rahlom tlu a prema tome ni vegetaciji.
Ovi divlji škripovi su nastali radom sniježnice koja ima jako ko rozijsko djelovanje.17 U toku hladne polovice godine škripovi se ispune snijegom koji se postepeno otapa, obnavlja i najduže zadržava u dubljim dijelovima. Jačom korozijom pri dnu škripovi se međusobno spajaju i mosno probijaju pregrade.
Snijeg vrši ulogu analogno rahlom tlu tj. pogoduje koroziji i ši renju oblika u horizontalnom smjeru. Razlike su u detaljima izrazite; dok su plohe korodirane pod rahlim tlom glatke, pod snijegom nastaju oštri oblici. Korozivni oblici nastali pod snijegom redovito se razvijaju u udubinu. Uloga snijega je reljefno manje važna, jer je ograničena na manje prostore. Na ovaj proces smo se osvrnuli samo radi dopune i da ukažemo, kako oblici “nosne kosti” mogu nastati na različite načine.
Korozija kišnice na golim površinama i procjednih voda pod ra hlim pokrovom vrše se dakle pod različitim uvjetima i stvaraju, ne jednake oblike. Kad se glatke plohe pokrivenog krša ogole, brzo mijenjaju izgled, gube svježinu i postaju hrapave. Ogoljele glatke plohe u usje cima ličke pruge sasvim su izgubile svježinu i postale hrapave (tokom 30 godina); iste se promjene primjećuju i usjecima duž ceste Zagreb–Rijeka (tokom 7 godina). Glatke plohe ogolićene u obrađenim krčevinama sasvim izgube svježinu tokom jedne generacije. Korodirani oblici po krivenog krša su dakle indikator relativne mladosti današnjeg pejzaža.
Često na ogoljelim dijelovima krša nalazimo neobično izmodelirane blokove koji su djelomično izgubili glatkoću ploha. Ovi oblici su nastali pod rahlim tlom i svjedoče o nedavnom ogolićavanju odnosno uništavanju vegetacionog pokrova. Ponegdje se proces ogolićavanja vrši pred na šim očima i razlike između svježe ogolićenih, glatkih ploha i površinski preinačenih su očite. Oblici, nastali pod rahlim pokrovom, tako su česti u ogoljelom kršu da se mogu uzeti kao znak devastacije tokom mladog historijskog vremena. Vjerojatno će se moći utvrditi i apsolutna brzina subaerskih izmjena ogolićenog krša, što bi bio dragocjen elemenat za vremensku rekonstrukciju evolucije i izmjena krškog pejzaža.
Kišnica se na golom vapnencu rasprskava, skuplja u curke, teče po nagnutoj površini i ponire u prvu pukotinu. Voda dakle naglo ponire i oblici se razvijaju u okomitom smjeru. Na pokrivenom kršu padaline se zadrže u rahlom tlu, te vlaže i korodiraju cijelu površinu koju pokrivaju. Dok je sloj humusa tanji, najjača će korozija biti ispod dijelova koji zadrže više vlage i duž pukotina u podlozi koje koncentriraju otje canje. Kad pokrov postigne veću debljinu, jače se korodiraju vapnenci ispod tanjeg sloja, kroz koji se osjete i manje količine vlage, humus je svježiji i biokemijski aktivniji. Na taj način istaknuti dijelovi podloge dobivaju čunjast izgled.
Cvijić smatra da evolucija škrapa završi time što pređašnju škraparsku površinu zatrpaju obruvani blokovi. To bi značilo da bi ogolićeni krš ciklički prelazio u pokriveni (smatramo da se  ne radi samo o “blokovima” već i o finijem materijalu, što se vidi i iz Cvijićeve skice, na kojoj je ucrtana vegetacija.18 Iz Cvijićevog objašnjenja nije jasno što spriječava progresivno udubljivanje oblika u smjeru poniranja vode.
Glavnu ulogu u razvitku oblika pokrivenog krša pripisujemo vegetaciji,19 koja se na kršu hvata i pod vrlo nepovoljnim uvjetima; o čemu svjedoči brzo regeneriranje biljnog pokrova tokom posljednjih godina. Korijenje i humus pojačavaju otapanje na način na koji smo izložili. Debljanjem humusnog pokrova dolazi do izmjene tla i razvitka njegova profila. Dublji dijelovi primaju sve manje organskih sastojina, a otapanjem vapnenačke osnove jača anorganski udio. Postepeno se ispod humusa formira sekundarni, glinoviti sloj “B”,20 koji usporava ili konačno spriječava poniranje vode.21 Sada se jače korodiraju viši djelovi preko kojih se još nije formirao sloj gline. Korodiranjem pod rahlim pokrovom i razvitkom profila tla vapnenačka osnova se dakle ujednostavnjuje i urav njava, ukoliko sekundarni proces ovaj tok ne poremeti. Složeni elementi klimatskog, vegetacijskog i pedološkog karaktera odražavaju se, dakle, u morfološkoj evoluciji krša.
Korozivni oblici na golim površinama: i pod rahlim tlom, nastaju, dakle, pod različitim uvjetima imaju nejednake osobine. Pored hrapavih oblika na golim površinama nalazimo glatke plohe i blago modelirane oblike nedavno ogoljelog krša. Razlikovanje ovih oblika važno je ne samo za proučavanje morfološke evolucije već i promjena krškog pejzaža.


________________
ODNOS IZMEĐU POVRŠJA I PODZEMLJA DINARSKOG KRŠA*
Specifična je osobina krša da obiluje podzemnim šupljinama, u koje voda ponire i protječe kroz složene, međusobno povezane ili izdvojene sustave. Podzemlje, te njegove složene i još nedovoljno poznate osobine, izdvajaju krš od drugih kategorija reljefa.
Litološka osnova uvjetuje razvoj krša. Karbonatne stijene, prvenstveno vapnenac, otapaju se i pukotine protjecanjem vode šire, a iznimno se zatrpavaju trošnim nanosima ili izlučenim mineralima. U koliko je vapnenac homogeniji lakše puca, a protjecanje agresivnih voda širi pukotine. U čistim vapnencima ostaje neznatno neotopivih sastojina, te izuzetno dolazi do ispunjavanja pu kotina.
Ako je serija karbonatnih stijena debela, kao što je slučaj u primorskom planinskom pojasu Dinarskog krša, gdje stratigrafski niz mezozojskih i paleoge nih vapnenaca dosiže debljinu oko 5000 m (M. Herak i sur., 1969) – razvijen je duboki krš, karakteriziran složenim i prostranim podzemnim šuplji nama (sl. 1).
Površje je nagrizeno dubokim dolovima, kojima se u nekim krajevima daje karakterističan naziv bogodoli, posebno su značajne jame, koje očekuju sredstva i ljudsku smjelost da se zaviri u dublje dijelove podzemnog svijeta. Izuzetno bogatstvo padalina, zadržavanje snijega i vegetacijski procesi pridonose korozijskom udubljavanju i razvoju dubokog krša.
Duboki krš primorskih planina ponekad se naziva “ljuti krš”, čime se želi istaći njegova negostoljubivost i teška prohodnost. Narodni naziv “ljut” često se susreće i obično se odnosi na škraparske i teško prohodne prostore, na kojima se bosonogo i slabo obuveno stanovništvo ranjavalo ili na drugi način doživljavalo “ljuti kamen”. Šteta da nije populariziran narodni naziv “ljutac” ili “ljutac kamen” za čiste vapnence, za razliku od dolomita za koje se čuju nazivi “pržnjak” (Hercegovina), “tuvnjak” (Kordun) i sl.
Pod utjecajem njemačke literature često se upotrebljavaju termini “visoki krš”, “visokoplaninski krš”, odnosno “visokogorski krš”. Smatram da ta hip sografska oznaka nije adekvatna i sa stanovišta suvremenog kompleksnog geo morfološkog gledanja stvara pometnju. Visoki, odnosno planinski krš bio bi onaj čije je površje modificirano glacijalnim i periglacijalnim procesima tokom hladnog pleistocena, a u najvišim planinskim dijelovima hladnoća, odnosno zamrzavanje i odmrzavanje i u naše doba uvjetuju specifične oblike krša. Takvog krša imamo i kod nas, a posebno je karakterističan za visoke vapne načke Alpe.
Bitna osobina krša je da je razvijen u dubinu, a onaj u dinarskom primor skom pojasu je izuzetno dubok (sl. 2). Na primorske planine padaju velike koli čane padalima, a niz padine ne teku potoci, nema priobalskih vrela, a vrulje su relativno rijetke; vode protječu kroz velike dubine i izlijevaju se dubljem podmorju - očit odraz dubine krša.
Polja su posebno izrazit odraz velikih dimenzija podzemnih šupljina i dubine krša. Vezana su za klastične stijene koje su okružene vapnencima; taj odnos je tektonski uvjetovan.1 Na različitim stijenama odvijaju se diferencirani procesi modeliranja: na vapnencima krški proces, a na rastrošivim stijenama trošenje i spiranje padina te transport trošnog materijala.
Vode otjecanja i trošan materijal s klastičnih stijena, okruženih vapnen cima, evakuirani su kroz duboko podzemlje okolnog krša. Polja su vezana za duboki krš. Goleme zavale Livanjskog (405 m2 površine i najmanja relativna dubina oko 70 m), te Duvanjskog, Glamočkog, Imotskog i drugih polja ukazuju kolike su količine erodirane i podzemno evakuirane. Nužno slijedi zaključak o postojanju velikih podzemnih šupljina i pitanje, gdje je staložen evakuirani materijal?
Trošan materijal je transportom kroz krško podzemlje usitnjavan, te je konačno staložen u najdubljim šupljinama ili izbačen u morske zavale. Naslage spiljskih glina su neznatne, ako se usporede s količinom erodiranih stijena i evakuiranih trošina.
Činjenica, da podzemno protječu velike količine vode i transportira se mnogo trošnog materijala, traži objašnjenje, kada i kako su nastale tako velike šupljine. Klasično gledanje, o okršavanju kao sekundarnom procesu, ne može se uskladiti s očitim činjenicama. Poznato je da na čistim i kompaktnim vap nencima nema ni teoretskih mogućnosti za dolinsko modeliranje (J. Roglić , 1960).
Širenje pukotina je, ne samo specifično za otopive stijene, već se homogeni vapnenci lako lome. Pri tektonskim pokretima su kompaktni i homogeni vap nenci lomljeni u cijeloj seriji, a pukotine su protjecanjem agresivnih voda dalje širene. Na temelju protjecanja velikih količina vode i evakuacije trošnog ma terijala možemo zaključiti da su šupljine posebno velike u dubokim dijelovima krša, za to su očita potvrda dimenzije i dubina provalije Crvenog jezera kod Imotskog (sl. 1). Primarnost krškog procesa, te dubina i ve like dimenzije podzemnih šupljina posebne su oznake primorske zone Dinarskog krša.
O dubini i ranom postanku podzemnih šupljina svjedoči protjecanje krških voda ispod uklještenih pojasa paleogenog fliša. Ti pojasi redovito ne zaustavljaju cirkuliranje krških voda, te su vrela na kontaktu rijetka i uglavnom periodska. Vrulje izbijaju na 35 m dubokom dnu Kaštelanskog zaliva, a vode vjerovatno pritječu iz krškog zaleđa Kozjaka, protječući ispod kaštelanskog flišnog pojasa (Sl. Alfirević, 1969).
Duboko okršavanje je rezultat dugotrajnog krškog procesa. Kopnene, od nosno krške faze su utvrđene: na prijelazu iz srednjeg u gornji trijas; na prijelazu trijasa u juru; na prijelazu krede u tercijar; sredinom eocena i nakon prijelaza iz donjeg u srednji oligocen (Herak i sur., 1969). Mlađim transgre sijama je prekidano samo površinsko krško modeliranje, dok su šupljine dubo kog podzemlja ostale netaknute, te su mogle hidrološki dalje funkcionirati i razvijati se. Neogenski jezerski bazeni su imali ograničeno prostranstvo i njima nije prekidan krški proces u podzemlju, o čemu svjedoči pukotinska cirkulacija ispod jezerskih naslaga, npr. u Livanjskom polju.2
Kroz duboki krš vode relativno brzo i lako protječu. Jedino izbijanja donjotrijaske i paleozojske klastične podloge zaustavljaju pukotinsku kršku cirkulaciju i uvijetuju pojavu stalnih vrela. U skladu s litološkotektonskim odnosima u dubokom Dinarskom kršu, spuštanja okršenih vapnenačkih masa u nepropusnu podlogu i nakupljanje vodnih retencija rijetka je pojava i malih dimenzija. Vode brzo protječu kroz podzemlje, zbog toga protok u rijetkim tekućicama ekstremno i brzo koleba (Trebišnjica 2246 m3/sek i suho korito!).
Režim tekućica odražava raspored padalina, a sporo prelijevanje podzemnih retencija ima sekundarno značenje.
Naplavne ravnice polja i priroda njihovih sastojina ukazuju da je, zbog nesrazmjere između pritjecanja i naplavljivamja s jedne strane i kapaciteta ponorana drugoj strani, dolazilo do zatrpavanja posljednjih, taloženja naplavnih ravnica i inundacija (J. Roglić, 1964). Klimamorfogenetski procesi tokom hladnog pleistocena bili su za ovu izmjenu posebno povoljni.
Pleistocenske naplavne ravnice se u suvremenim uvjetima spiraju i uruša vaju “provaljuju”, npr. u Popovom polju, Buškom Blatu i dr; time se aktiviraju, a često i ponovno zatrpavaju, veze s dubokim krškim podzemljem. Rezultat ovog složenog procesa je da se naplavne ravnice smanjuju i stijene rastu”, kako nostalgično konstatira domaće stanovništvo.
Zaravni na dubokom kršu, u litološki dodirnom pojasu, upućuju da su rubni korozijski procesi imali veliko značenje u pretpleistocenskoj prošlosti, posebno u gornjem pliocenu. U doba tektonske stabilnosti i povoljnih ekoloških prilika dodirne naplavne ravnice su rubnom korozijom širene u vapnenačke stijene (J. Roglić, 1957).
Unošenje većih količina trošnog materijala i taloženje spiljskih glina uspo ravaju poniranje voda. Spiljske gline, obilje vode i njena agresiv nost pogoduju širenju šupljina, te je veća raširenost spiljskih sustava obilježje dodirnog krškog pojasa.
Vode i nanosi s klastičnih stijena modificiraju modeliranje površja i pod zemnu evoluciju krša u dodirnom pojasu. Taj odnos je važan, ne samo za objašnjenje osobina krša u dodirnom pojasu već i rekonstrukcije nekadašnje razširenosti i međe izmedu različitih stijena.
Složen litološki sastav modificira morfogenetske procese, što se ogleda u kombiniranom reljefu fluviokrša. Mehaničkim trošenjem klastičnih stijena i dolomita stvara se rastrošeni pokrov, kroz koji se procjeđuju padaline, a nje govim spiranjem modeliraju padine. Procesima površinske rastrožbe, spiranjem i linearnim transportom nastaju oblici dolinskog reljefa koji se kombiniraju s krškim formama, nastalim zbog poniranja vode i širenja pukotina u vapne načkim dijelovima. Trošenjem i spiranjem s istaknutih dijelova te nanošenjem u krške udubine modeliraju se otvoreni ravnjaci; usporedno se vrše dva procesa modeliranja i nastaje složeni fluviokrš.
Diferencirani procesi modeliranja ovise o udjelu i razlikama među stije nama. Klastične, stijene zadržavaju procjeđivanje koje hrani temeljnicu i izvore. Spiraju se padine i modeliraju doline i dolinska proširenja. Vodom i trošinama s klastičnih stijena tekućice usjecaju kanjone i sutjeske u vapnencima i drugim otpornim stijenama. Valoviti ravnjaci i složene doline karak teriziraju površje fluviokrša; izmjene ekoloških prilika modi ficiraju odnose dviju komponenti morfogenetskih procesa.
Morfogenetski procesi se kombiniraju zbog susjedstva stijena različitih osobina. Nanosom trošnog materijala preko vapnenačke osnove dolazi do spe cifičnog razvoja pokrivenog krša, čije je naslijeđe pejzaž ponikava “boginjavog krša”. Raširenost trošnog pokrova u mlađoj geološkoj prošlosti čeka objašnjenje. Izolirajući reljefni utjecaj vapnenaca i modeliranje u slijepim dolinama jače su zastupljeni u sjeverozapadnom dijelu fluviokrša, ali u cijelome pojasu imaju sekundarno značenje. 
Vode koje poniru u vapnenačke dijelove odnose sa sobom dosta trošnog materijala, što modificira podzemno protjecanje i utječe na razvoj šupljina. Interkalacije stijena različite propusnosti utječu na razvoj podzemnih šupljina. Nepropusne stijene prekidaju, a naplavljeni materijal usporava, poniranje voda, što uvjetuje horizontalno ili suhorizontalno vodno cirkuliranje, odnosno mode liranje špiljskih sustava. U horizontalnom smjeru razgranati spiljski sistemi su posebnost fluviokrša (sl. 3). Urušavanja pokrova česta su pojava. Složena litološka osnova i kombinirani morfogenetski procesi - uz povoljne ekološke prilike pogoduju razvoju vegetacijskog pokrova, koji utječe na modeliranje prijelaznog i složenog fluviokrša.
Podzemno protjecanje kroz vapnenačke dijelove fluviokrša vrši se relativno sporo. Krški blokovi su često utonuli u nepropusnu podlogu, te su vodne re tencije logična posljedica. Pritjecanje iz podzemnih krških retencija i temeljnice ima mnogo veći udio, te protok u tekućicama koleba manje nego u pojasu dubokog krša.
Terase u dolinama i naplavne ravnice u izoliranim zavalama su naslijeđe iz hladnog pleistocena. U tektonski nestabilnom panonskom rubu morfogenetski procesi i oblici su kombinirani. Složen površinski reljef i podzemni spiljski sustavi karakteriziraju pojas fluviokrša.
U površinskom labirintu primorskih krških planina posebno su značajne jame, koje vode do šupljina u dubokim dijelovima. Najveće šupljine su vjerovatno vezane za dodir s klastičnom podlogom koja zaustavlja pukotinsko protjecanje. Ponori gutaju velike količine vode i trošina koje pritječu iz klastič nog susjedstva. Duboko i raščlanjeno podzemlje je glavna osobina dubokog krša.
Zbog manjeg udjela vapnenca u sastavu i nanosa trošnog materijala, pu kotinsko cirkuliranje voda u fluviokršu vrši se prvenstveno u horizon talnom smjeru, pri čemu se razvijaju složeni spiljski sustavi, otvo reni ravnjački pejzaži prevladavaju na površju.
U prijelaznim pojasima između klastičnih stijena i dubokog krša procesi se kombiniraju. U tom tektonsko-litološki dodirnom pojasu nastaju specifični oblici površja i podzemlja, na čiju evoluciju utječu klimamorfogenetske, od nosno ekološke izmjene.
________________
Literatura
Alfirević, Sl., 1969. Jadranske vrulje u vodnom režimu Dinarskog krša i njihova problematika. Krš Jugoslavije 6, 183-206.
Herak, M., Stj. Bahun i A. Magdalenić, 1969. Pozitivni i negativni utjecaji na razvoj krša u Hrvatskoj. Krš Jugoslavije 6, 45-78.
Herak, M., 1972. Karst of Yugoslavia. Herak, Strigfield, Karst. Pp. 25–224. Elsvier, Amsterdam.
Papeš , J. i R. Srdić , 1969. Opći hidrogeološki odnosi na teritoriji BiH. Krš Jugoslavije 6, 95-104.
Roglić, J., 1957. Zaravni na vapnencima, Geografski glasnik 19, 103-134.
— 1960. Das Verhältnis der Flusserosion zum Karstprozess. Zeitschr. Geomorph. 4 (2), 116-138.
— 1964. Les poljé du karst dinarique et les modifications climatiques du quater naire. Rev. Belge Géograph. 88 (1/2), 105-135.
— 1965. The Delimitations and Morphological Types of the Dinaric Karst. Naše jame 7 (1/2), 12-20.
— 1972. Historical Review of Morphologic Concepts. Herak, Strigfield, Karst. Pp. 1–18. Elsvier, Amsterdam.
Stepinac , A., 1969. Otjecanje u dinarskom kršu. Krš Jugoslavije 6, 207-236.
________________
POLJA ZAPADNE BOSNE I HERCEGOVINE*
PRILOG POZNAVANJU PRIRODNIH OSOBINA
 I EKONOMSKOG ZNAČENJA
Uvod — Prilog predstavlja prerađeni materijal koji je u obliku putnog vodiča bio podijeljen sudionicima Trećeg kongresa geografa Jugoslavije, da bi im olakšalo praćenje objašnjenja na putu Mostar – Kupres. 
Polja su izolirane i uravnjene površine, više ili manje pokrivene tlom. U njima voda stalno ili povremeno površinski teče i plavi ih, dok u okolnom kršu ponire ili protiče izoliranim tokovima. Ali glavno značenje imaju polja u ekonomici krša – otuda im i naziv. To su glavne produktivne površine – oaze u polupustoši krša. Stanovništvo u kršu je najgušće oko polja. Shvatljivo je stoga da su poljima dani nazivi po glavnim naseljima – čime je izražena kauzalna povezanost polja i naselja.
U ekonomskoj funkciji polja i danas postoji velika razlika između niskih i visokih polja. Međa je po prilici oko 600 m, visina oko koje, u kraju o kome ćemo ovdje govoriti, prestaje gajenje duhana, loze i boljih vrsta kukuruza. Promatranjem današnjeg stanja i prikupljanjem podataka došli smo do uvjerenja da se ekonomska funkcija polja u vremenu osjetno mijenjala i da se različiti stadiji ovih promjena mogu i danas uočiti. Smatramo da su ove prostorne razlike i vremenske promjene od najvećeg geografskog interesa i važne za pravilnu ocjenu ekonomske funkcije polja.
Polja niskog krša. – Ovamo spadaju polja u području Lištice i Imotskog polja. Blaga klima omogućuje izbor i gajenje rentabilnijih kultura. Razlike među pojedinim poljima odražavaju regionalne i historijsko-kulturne utjecaje.
Lištica je tok promjenljive dužine i slivnog područja. Stalan ljetni tok nastaje od istoimenih i jakih vrela u sutjeski, 3,5 km uzvodno od mjesta Lištice. Voda stalnog ljetnog toka gubi se ishlapljivanjem i poniranjem, a u novije doba se najviše iskorištava za natapanje. U periodu kiša prilike su sasvim drukčije. Lištica tada ima razgranatu mrežu jakih i bujičavih tokova. Sa padina Čabulje protiče bujičava Ladina, pojačana zanim ljivim vrelom Borkom 1,5 km uzvodno od stalnih vrela Lištice. Ladina se produžava Lišticom u jedan tok. Još je duža Ugrovača, koja protiče iz neogenih naslaga Rakitna – u periodu kiša to je snažan i bujičav tok, a ljeti presuši. Kao dalje povremene tokove Lištica prima manji tok iz Kočerinskog Polja, Mokrašnicu iz Mokrog i Orovnik iz Grabove Drage. Svi spomenuti tokovi donose u periodu kiša vrlo velike količine vode koja se sliva u Blato i obrazuje prostrano jezero. Postoji velika nesrazmjera između dubokih sutjeski Ugrovače i Ladina-Lištice, današnjih nestabilnih tokova. Očito je da su ovi tokovi u prošlosti bili bolje hranjeni. Ogromni nanosi šljunka u donjim tokovima Ugrovače i Ladina-Lištice ukazuju da je njihova bujičavost u nedavnoj prošlosti pojačana.
Glavno polje u porječju Lištice jeste Blato (domaći naziv mjesto u literaturi uobičajenog “Mostarsko Blato”). To je elipsasta i zatvorena naplavna zaravan od 31,5 km˛ i prosječnom visinom od 230 m. Izdužena je smjerom SZ-JI (12,5 km), a najveća prosječna širina iznosi do 3,2 km. Ravan polja je nagnuta od SZ prema JI, u kome smjeru teku glavni tokovi. Blato prima vode porječja Lištice, a gubi ih kroz ponore na jugoistočnom kraju. Zbog nerazmjera između priticanja i kapaciteta ponora dolazilo je do dugih poplava (oko 7 mjeseci ), a najniži dijelovi su poplavljeni do kasnog ljeta i izuzetno obrađivani. Prokopavanjem tunela kroz vapnenački greben između Blata i doline Neretve postao je čovjek gospodar poplava.
Morfologija porječja Lištice uvjetovana je petrografskim sustavom. U dolomitima i neogenim jezerskim naslagama obrazovana su diferenciranom erozijom proširenja, odnosno manja polja, a kroz vapnence su usječeni uzani i duboki kanjoni ili sutjeske. Kod Blata je samo njegov gornji sjeverozapadni dio usječen u neogenim naslagama i dolomitima, dok je jugoistočna polovica udubljena u čistim vapnencima gornje krede. Bušenjima u ovom, donjem, dijelu polja utvrđeno je da su ispod naplavnog pokrova vapnenci istog sastava kao i rub polja. Na to upućuju i brojni ponori koji se za vrijeme poplava otvaraju kroz naplavni pokrov. Jugoistočni dio Blata usječen je, dakle, u vapnenačkoj zaravni Brotnjo korozivnim otapanjem vapnenca na odvodnoj i vlažnoj strani.
Ostala manja polja u donjem porječju Lištice jesu Trn (203 ha), Mokro (201 ha), Ruževo (32 ha) i Kočerinsko Polje (310 ha). Kočerinsko Polje i Trn nastali su diferenciranom erozijom neogenih jezerskih naslaga i dolomita, a Ruževo i Mokro erozijom nepropusnih naslaga i korozijom vapnenca.
Pitomina kraja dolazi do izražaja u vegetaciji. Divlja smokva (Ficus) i šipak (Punica granatum) su sastavni djelovi šikare, u čijoj najotpornijoj zajednici dominira trn žestica (Paliurus Spina Christi). Zbog historijsko-kulturnih razloga nisu prednosti klime do nedavno dolazile do izražaja u agrarnoj kulturi kraja.
Među prehrambenim kulturama dominira kukuruz – karakterističan i za ocjenu životnog standarda. Duhan je dobio veliki zamah austro-ugarskom okupacijom, kada mu je otvoreno veliko srednje-europsko tržište. Širenje kulture duhana značilo je ekonomsku revoluciju na selu – grade se veće kuće, zidane “u klak” i pokrivene crijepom (potreba prostora za uređivanje duhana), jača uloga poljodjelstva i opada stočarstvo. U početku znatan i siguran novčani prihod od duhana omogućuje kupovanje tvorničkih proizvoda. Duhan je prebacio težište seoske ekonomije na poljodjelstvo, dok je ranije stočarstvo bilo važnije. Duhanska stanica Lištica otkupljuje duhan koji spada među najbolje hercegovačke vrste.
Za duhanom prodiru u poljodjelstvo i druge rentabilnije kulture kojima odgovara klimatska sredina i pogoduje novi društveno-ekonomski razvoj. Iz ovog najnovijeg perioda, koji počinje početkom stoljeća, datira gajenje trešanja, breskava, te drugog voća, i jača vinogradarstvo.
Gajenje loze starog je datuma, ali vinogradarstvo je počelo tek jačanjem trgovačke razmjene krajem 19. stoljeća. Razvoj vinogradarstva je spor i glavni zastoj je izazvala propast domaće loze. Poremećaj na tržištu duhana poslije Prvog svjetskog rata i uspjeh gajenja voća povukli su sa sobom jačanje vinogradarstva koje daje prvoklasna vina (čuvena žilavka i blatina). Glavni vinogradarski kraj je na južnoj strani Blata (od Kruševa do Uzarića sa centrom u Ljutom Docu). Relativna mladost vinograda vidi se u činjenici što, i pored odličnih plodova, kuće nemaju podruma; to je pogodovalo trgovcima koji su kupovali u berbi, a prodavali u proljeće, kad je vino skupo. Danas se u seljačkim gospodarstvima opaža izrazita tendencija da težište poljodjelstva prebace s duhana na vinogradarstvo, koje daje veći prihod, a rad je prijatniji. To nosi sa sobom pregradnju seoske kuće i gradnju velikih zadružnih podruma.
Natapanje je najnoviji i veoma značajan faktor u poljodjelstvu. Prvi počeci su učinjeni neposredno pred Prvi svjetski rat. Iskorištavaju se vode vrela Lištice i glavne koristi ima bliža okolica (Ruževo, Trn i kraj duž Lištice). Uz natapanje kukuruza i nešto krmnih kultura, razvilo se vrtlarstvo, čiji prinosi nemaju većeg značenja za tržište, ali je gajenje povrća unaprijedilo agrarnu tehniku i utjecalo na način života i ishrane. Natapanje i unapređenje poljodjelstva, uz posljedice koje iz toga proizlaze, pridonijeli su da je središte kraja preneseno u mjesti Lišticu.
Boksit je najnoviji i važan ekonomski faktor. U području Lištice su naši najbogatiji i najkvalitetniji rudnici boksita. Sada su glavni rudnici na vapnenom području oko Ugrovače pored Crne Lokve i Britvice. Pored zarade u rudnicima, iskorištavanje boksita ubrzalo je uređenje i proširenje cestovne mreže, razvilo prometne veze i pogodovalo izgradnji Lištice kao regionalnog centra. U Grabovoj Dragi, na sjevernom rubu Blata, kopa se posljednjih godina lignit čije se rezerve cijene na 45.000 tona, a kalorična vrijednost je oko 3.800 kalorija.
Sve ove mlade promjene (pojačano gajenje duhana, razvoj voćarstva i vinogradarstva, natapanje i rudarstvo) izazvale su promjene u izgledu kraja, osobito naselja koja se spuštaju prema rubu polja i redaju duž ceste. Nestaju stare suhozidne prizemne kuće, pokrivene slamom, a grade se nove “u klak” i na kat i pokrivene crijepom. Kopaju se higijenske cisterne, dok se ranije u krajevima dalje od stalnih vrela, voda uzimala iz otvorenih lokava, bunara i cisterna, u koje se voda slivala sa slobodnog prostora.
Analiza ekonomske strukture ukazuje da je vrijednost Blata u prošlosti bila mala, jer su rentabilne kulture novijeg datuma. Sistemi natapanja su još u izgradnji, voćarstvo datira od početka stoljeća, vinogradarstvo se nedovoljno udomaćilo i nije zauzelo odgovarajuće razmjere. Duhan je dobio svoje značenje austro-ugarskom okupacijom. U predduhanskom  periodu glavno značenje imao je kukuruz čije je gajenje staro nekoliko stoljeća, a još uvijek nedostaju potrebna iskustva i vještina u izboru vrsta i načinu gajenja. Prije toga, gajenje sijerka i prosa i korištenje livada bili su glavni prihodi s Blata. Tome treba dodati da je zbog zapuštenosti ponora, poplava zahvaćala veći prostor i duže trajala, na to upućuju i dobro razvijena tresetišta srednjeg dijela Blata.
Malobrojne begovske kule također su dokaz da je kraj u prošlosti imao manju vrijednost. Uvođenjem odgovarajućih kultura dobivaju na vrijednosti niži dijelovi i kraj prelazi iz stočarsko-agrarne u sve intenzivniju agrarnu privredu. Široki “progoni” dokazi su nekadašnjih stočarskih kretanja i u nerazmjeri su sa današnjim malim brojem stoke. Opadanju sitnog stočarstva pridonijeli su, pored poljodjelstva u Blatu i okolici, osiromašenje ispaša na planinama kao i dijeljenje porodične zadruge i potreba radne snage u gajenju intenzivnih kultura, osobito oko duhana. Nestajanjem kolskog prometa opao je i broj konja i gaji se više mliječnih goveda. Seoska ekonomija postala je intenzivnija.
Naš kraj karakterizira mlada unutrašnja migracija. Visoki položaj starih naselja, mogile, gradine i nekropole stećaka pokazuju da su brdski krajevi ranije bili ekonomski apsolutno i relativno važniji. Danas je u toku koncentracija stanovništva oko nižih plodnih površina na kojima se vrše različite mjere (poboljšanje tla, natapanje i izbor kultura) za povećanje agrarnog prinosa – poljodjelstvo potisnulo stočarstvo. Opadanje apsolutne ekonomske vrijednosti brdskih krajeva posljedica je historijske devastacije šuma i spiranje rahlog tla – pojava koju ćemo redovito opaziti u cijelom kraju, a vrlo je očita u gornjem dijelu Kočerinskog Polja, gdje pretaložene crljenice pomiješane s humusom predstavljaju glavnu obradivu površinu.
Lištica – središte novoosnovanog kotara – mlado je naselje, nastalo između dva rata i razvilo se naročito poslije 1945. godine. U početku je to cestovna postaja za susjedni franjevački samostan, koji je imao punu klasičnu gimnaziju (zato se i naselje po samostanu nazivalo Široki Brijeg). Kasnije je sagrađena velika duhanska otkupna postaja; razvojem boksitnog rudarstva poslije 1935. g. Dolazi i treća funkcija, a u vezi s time razvija se trgovina kojoj daju snagu novčani prihodi od duhana i rudarstva. Tako se Lištica razvila u regionalni centar i u znatnoj mjeri oslobodila ovisnosti o nedalekom (22 km) Mostaru, te je poslije Drugog svjetskog rata formiran poseban kotar kome je ovdje upravno središte. Osnivanjem kotara nastupila je potreba najnovijeg perioda izgradnje (upravne i stambene zgrade) i uređenja mjesta.
Na prijelazu preko vapnenačkog grebena između Kočerinskog i Imotskog Polja vidimo da su doci crljenice intenzivno obrađeni (duhan, loza, krumpir) i da su u tom dijelu smještena starija naselja koja su u nesrazmjeri s malim obradivim površinama.
Imotsko Polje  – (92 km2 i 250-270 m) spada među najbolje obrađena i najplodnija polja u dinarskom kršu. U njemu ima, samo na krajnjem jugoistoku, jezerskih sedimenata. Slično Blatu, polje je mlado, tektonski predisponirano (glavna tektonska linija prati sjeverozapadni rub polja) i formirano diferenciranom erozijom dolomita i neogenih naslaga i korozijom vapnenca. Tokom diluvija zavala je znatnim dijelom ispunjena naplavinama i uravnjena. Naplavine je donosila Ričina, te su one grublje bliže njenom ulazu u polje,  tj. u sjeverozapadnom, gornjem dijelu polja, dok su u nižem donjem dijelu finije.
Pored periodičnog toka Ričine, na rubu polja izvire vodom bogata i stalna Vrlika koja se iskorištava za natapanje. Imotsko Polje nije hidrografski jedinstveno. Glavni ponori su u jugoistočnom dijelu, a sporedni u sjeverozapadnom. Nanosi Ričine zatrpali su sjeverozapadne ponore i pred njima se formiralo jezero Blato, koje izuzetno presuši. I jugoistočni ponori nisu u stanju da propuste velike količine vode koje zimi pritiču, zato dolazi do poplava koje su određivale vrste kultura (kukuruz, proso, sijerak), a u najnižim dijelovima redovito ugrožavale žetvu. Radi reguliranja poplava i osiguranja žetve, prokopan je odvodni tunel od Nugla (najniži dio) do vrela oblika: u neposrednoj okolici Imotskog, iznad Tihaljine, te se poplave mogu regulirati.
Poseban interes i značenje imaju jezera rubom polja. Iz oblika i današnjih procesa jasno je da su postala urušavanjem. Imamo tri skupine tih oblika: u neposrednoj okolici Imotskog, iznad Blata i na jugois točnom rubu. Prva grupa je na dijelu oboda ispod koga polju pritiču glavne vode, a druge dvije su nad odvodnim ponorima. Istih oblika ima na susjednim dijelovima dna polja. U porječju Lištice vidjeli smo da gornjokredni vapnenci leže na dolomitima koji se lako drobe i spiraju. Isti je odnos i oko Imotskog Polja. Vode, koje kontaktom ovih stijena pritiču i otiču, razaraju dolomite i stvaraju podzemne šupljine iznad kojih se urušava vapneni pokrov.
Modro Jezero – u neposrednoj blizini Imotskog – svojom bubre žastom konturom pokazuje dvije faze urušavanja. Raspadanjem golih vapnenih strana nastaju sipari i provalija se zatrpava. Ovaj proces je kod Modrog Jezera daleko odmakao. Dubina mu je smanjena i osobito poslije potresa 1942. g., presuši svake sušne godine. U okolici ima provalija kod kojih je proces zatrpavanja i dalje odmakao. Jezero Galipovac, nad jezerom Blatom, nastalo je mladim urušavanjem same siparske naplavine.
Crveno Jezero je impresivnije i svježina oblika pokazuje da je urušavanje veoma mlado. I ovdje se vide dvije faze, odnosno dva oblika uruša vanja. Naročito treba uočiti opseg urušavanja za vrijeme potresa 1942. g. Najviši rub provalije je oko 500 metara visok, a izmjereno dno tek 19 m nad razinom mora – to znači da je dubina 481 m. Razina vode koleba se između 290 i 320 m – prema tome dubina jezera iznosi prosječno 300 m. Značajno je da razina vode relativno malo koleba.
Urušavanja su imala važnost za proširivanje i same zavale polja, osobito na krajnjem sjeverozapadu (oko Blata) i jugoistoku (oko Kongore).
U agrarnom pogledu polje ima 2 različita dijela: u manjem, Gornjem Polju, na sjeverozapadu, ispunjenom šljunkom, pretežno se gaje vinogradi koji daju izvrsna vina (novosagrađeni i moderni podrum “Vinokopa” na Perinuši), a u nižem i većem, Donjem Blatu, dominira kukuruz. Na višim naplavljenim dijelovima gaje se bijela žita (i Otok u Donjem Polju), na vlažnim područjima su livade košanice, a u sjeveroistočni rubni pojas spušta se i duhan.
U ekonomskim odnosima osjećaju se utjecaji i posljedice političke podvojenosti polja između Dalmacije i Hercegovine (Bekije), odnosno ranije između Venecije ili Austro-ugarske i Turske. Politička je granica onemogućila stočarske izdige iz Dalmacije na bosansko-hercegovačke planine i umanjila značenje stočarstva, dok se ta kretanja još i danas, iako u sve manjem opsegu, vrše iz susjedne Bekije. U dalmatinskom dijelu dalje je napredovao izbor rentabilnijih kultura i njihovo prilagođavanje sredini. Loza je u selima oko Gornjeg Polja tokom posljednja tri decenija postala važnija od duhana, a prodire i u niži plavljeni dio. U hercegovačkom dijelu vinogradarstvo se tek sada uvodi. Voćarstvo i povrtlarstvo nisu jače zastupljeni zbog pomanjkanja većeg gradskog tržišta i prometne izoliranosti.
Kako je Imotsko Polje u manjim razmjerima plavljeno i veliki dijelovi dna su stalno suhi i prekriveni plodnim naplavljenim tlom, to je uvijek imalo znatnu privrednu važnost, što je uvjetovalo veleposjed u dalmatinskom i hercegovačkom dijelu. Umjetno ograničenje poplava i izbor rentabilnih kultura povećali su privrednu vrijednost i uvjetuju spuštanje i koncentraciju naselja rubom polja.
Iako je polje politički podijeljeno, ima samo jedno gospodarsko središte. Na položaj i značenje Imotskog, utjecale su lokalne topografske prilike, plodnost polja i regionalni položaj. Jezgra grada je stara utvrda na teško pristupačnoj hridini. Bila je važna u doba društvene nesigurnosti, slabijeg iskorištavanja ravni polja i kad je Imotski bio granično mjesto. Imotski spominje Konstantin Porfirogenet kao sjedište istoimene župe. Tvrđava je bila jedno od uporišta na koje je oslonjena (1717) granica Dalmacije prema Bosni i Hercegovini, odnosno Turskoj. Ustaljivanjem mira na granici počinje razvoj naselja u sjeni tvrđave i na mjestu koje je vrlo nezgodno za uređenje centra – neplodno tlo, strmina, jaka bura i poteškoće snabdijevanja vodom. Plodno polje i veliko gravitaciono područje uvjetovali su upravne funkcije (tu je kotarsko središte od početka današnje administrativne organizacije) i trgovačku ulogu. Posljednja funkcija se proširila na susjednu Bekiju i Gornjački Kraj Bosne i Hercegovine, koji je ovdje razmjenjivao dobra i uvjetovao značenje poznatih stočnih sajmova.
Zbog slabog položaja Imotskog opada njegovo relativno značenje i jačaju sela na prisojnom rubu polja: Proložac u dalmatinskom i ranije Gorica, a u novije doba Grude (otkupna duhanska postaja) u hercegovačkom dijelu.
Posuško Polje – (15,2 km2, 580-615 m) ima prelazne osobine između agrarnog kraja Bekije i dalmatinske Zagore prema tzv. Gornjačkom Kraju, gdje će prevladati stočarstvo.
Polje je velikim dijelom ispunjeno neogenim sedimentima, ali diferencirana erozija nije uspjela izvršiti jači rad. Naslage vapnenog laporca “miljevine” gotovo su horizontalne; izgleda da nisu veće debljine, jer bi inače, i pored relativne popustljivosti, uvjetovale vrela na rubu polja. U okolici nema većih planina s kojih bi se slijevale povremene bujice. Ričina i Studeni Potok protiču kao alogeni tokovi iz neogenih naslaga na sjeveru i njihova erozija je snizila samo zapadni dio polja.
Zbog neplodnosti neogenih naslaga (kao i u Kočerinskom Polju i Trnu) Posuško Polje, osobito istočni dio, ima malu agrarnu vrijednost (slaba polja kukuruza i oskudni pašnjaci), a naselja na rubu su mala i rijetka. Stočari vrše redovita kretanja između polja (zimi) i visokih planina na SI (Ljubuša, Vran, Čvrsnica). Prevladava stoka sitnog zuba (ovca), ali je zabranom koze stočarstvo pretrpilo težak udarac i umanjeni su ekonomski prihodi kraja.
Posušje je do Drugog svjetskog rata bilo neznatno cestovno raskršće i sekundarno središte neprirodno razvučenog Ljubuškog kotara koji se protezao od donje Neretve do planine Čvrsnice, posljedica historijski uvjetovane dalmatinsko-hercegovačke, odnosno venecijansko-turske granice. Administrativnom reformom poslije Drugog svjetskog rata postalo je Posušje centar novoosnovanog kotara, što je uvjetovalo gradnju upravnih, školskih i stambenih zgrada. Malo gravitaciono područje, siromaštvo okolice, teško snabdijevanje vodom i blizina Imotskog (9 km) predstavljaju poteškoće za veći razvoj Posušja.
Gornjački Kraj – Nakon Posuškog Polja prelazimo u viši Gornjački Kraj, kome su planinski pejzaž i stočarska ekonomija karakteristične osobine.
Duvanjsko Polje – (121,6 km2 i 860-890 m) je vezano za slatkovodne tercijarne naslage koje su spuštene duž tektonskih linija na uzdužnim (sjeveroistočnoj i jugozapadnoj) stranama zavale polja. Zavala kao ni druge ne odgovara nekadašnjem jezerskom bazenu, jer su slatkovodne naslage intenzivno poremećene i na sjeveroistočnoj strani dopiru visoko uz padine Jelovače, a nalaze se i iznad nekih dijelova samog vapnenačkog ruba.
Sustav i položaj slatkovodnih konglomerata duž Studenog Potoka i Šujice također ukazuju na drukčije odnose reljefa i hidrografije u doba njihovog taloženja. Glavne crte reljefa su mlađe od jezerske periode, koja je, prema dosadašnjim saznanjima, bila u donjem pliocenu. Noviji geološki rezultati ukazuju na nesigurnost i netočnost Katzerova određivanja “oligomiocen”. Naročitu pažnju zaslužuje veoma lijepo izražena terasa Podine (oko 922 m ili 30 – 40 m iznad ravni polja) duž sjeveroistočnog ruba polja. Postojanje terase samo duž jednog dijela oboda, njena svježina, povezanost sa čistim vapnencima i neporemećenost upućuje da je objasnimo kao rubnu korozivnu zaravan.
Središnji dio polja (Lanište) je najniži, periodično plavljen i prema njemu je koncentrirana hidrografska mreža. Ova zatvorenost središnjeg dijela uvjetovana je naplavinama Ostrošca i potočića s Gradine, a vjerojatno ima i mladog ulijeganja srednjeg dijela.
Šuica, glavni tok Duvanjskog Polja, ponire u Veliki Ponor kod Kovača. Ovaj ponor spada među najljepše primjere u našem kršu. Na ovom ponoru i na Ponikvi u Dabarskom Polju možemo se diviti smjelosti i dovitljivosti mlinara u korištenju snage vode koja ponire.
Izgled pejzaža oko Duvanjskog Polja je drukčiji od onog oko nižih polja. Već smo u pravom planinskom kraju: na istoku horizont zatvaraju Ljubuša (1797) i Vran (1961), s jugoistoka Lika (1391) i sjeverozapada Tušnica (1700), te Jelovača (1572). Vapnenačke strane ovih planina gotovo su puste – posljedica stočarske bezobzirnosti i neupućenosti. Malo je krajeva u kršu koji su toliko ogoljeli. I vegetacija se izmijenila; iz područja graba i jasena prešli smo u pojas bukve.
Duvanjsko Polje je do nedavna bio centar i snabdjevač stočarskog kraja. Njegove livade (središnji dio) davale su velike količine sijena, kojim se prehranjivala ne samo domaća krupna stoka, već se izvozilo u susjedne dalmatinske krajeve, gdje je potražnja sijena u doba kiridžijskog prometa bila velika. Opadanjem kiridžijanja smanjio se i broj konja i umanjila potreba sijena. Na višim sušnim i naplavnim dijelovima (gole neogene naslage redovito su neplodne) gaje se jara žita, kukuruz i krumpir, a u novije doba vrše se skromna natapanja i uvodi gajenje voća i povrća (okolica Duvna). Iako dobro uspijevaju , voćke su u ovim stočarskim selima rijetkost.
I pored relativno oštre klime (posljedica visine) i snažnih zimskih bura, kulture bi mogle biti raznovrsnije i poljodjelstvo racionalnije. Pored ogoljelosti pejzaža, dominantna uloga stočarstva ogleda se u slaboj gradnji stambenih kuća i zaostalom načinu ishrane (troši se veoma malo povrća).
Opadanje stočarstva i jačanje prometa donijeli su promjene u ekonomiji  i načinu života, što se naročito vidi kod doseljenih Hercegovaca. Stanovnici niskih vapnenačkih zaravni Hercegovine imaju prava ispaše na okolnim planinama. Kupovinom su došli do posjeda u polju i stalno se naselili. Oko njihovih kuća redovno su zasađene voćke i uređeni mali vrtovi. Dobri vrtovi u Duvnu i ogledne stanice dobar su primjer kako bi se moglo i trebalo koristiti ekonomske mogućnosti, ali zbog prometne izoliranosti  i stočarske zaostalosti to sporo napreduje.
U jezerskim naslagama na više mjesta konstatirani su ugljeni slojevi. Rezerve se cijene do 30,000.000 tona, a kalorična vrijednost 3,500 do 4,500 kalorija. Najbolje vrste su u Vučipolju, ali su manje moćnosti i vrlo poremećene, te su skupe za eksploataciju. Najizdašnije su i najviše se koriste ugljeni slojevi u Eminovom Selu (dnevni iskop).
Duvno (Županjac, Tomislavgrad) – gospodarsko središte polja i administrativni centar kotara. Spominje se još u X stoljeću kao centar župe. Na Gradini su ruševine starog naselja. Ovdje se navodno (historijski nesigurno, a geografski nevjerojatno) g. 925. Tomislav krunio za kralja Hrvatske. U vezi s time mijenjan je 1925. naziv mjesta i podignute spomen-građevine. I pored duge prošlosti mjesto je prometno izolirano, relativno zaostalo, s malim trgovačkim značajem, te dobro odražava zaostale ekonomske i socijalne prilike u svom gravitacijskom području.
Livanjsko Polje – je najveće (405 km2, 700-710 m) u dinarskom kršu. Izraziti dinarski smjer, oštrina rubova, sastav oboda i položaj slojeva pokazuju da je tektonski uvjetovana zavala u koju su spuštene tercijalne marinske i jezerske naslage. Današnji oblik i izgled rezultat su procesa diferencirane erozije i korozije. I ovdje, slično Duvanjskom Polju, na sjevernom obodu, od Bajamonta do vrha Ždralovca, imamo u vapnencima izrazitu rubnu zaravan od 750 m apsolutne i oko 40 m relativne visine.
Prema odvodnim ponorima polje je danas izdijeljeno u 3 veća i 2 manja porječja, što uvjetuje njegovo dalje morfološko raščlanjivanje. Kao i u drugim poljima, neogene su naslage jače erodirane na dovodnim stranama, a očuvane u izvorišnim dijelovima. Pred sobom, dakle, imamo primjer morfološkog razbijanja, a ne spajanja.
Krajnji jugoistočni i sjeverozapadni dijelovi: Buško Blato i Ždralovac su niži i najduže plavljeni. Slične osobine ima i središnji dio oko Plovuče i Sturbe, koji je također duže plavljen i močvaran, ali su ovdje čišćenjem odvodnih ponora i kopanjem kanala izvršene melioracije
Buško Blato je jugoistočni dio Livanjskog Polja, gotovo kružnog oblika i razvijen pretežno u pojasu gornjokredinih vapnenaca. Bušenja su pokazala da je ispod naplavnog pokrivača krška vapnena podloga. To pokazuje i promijenljivi aluvijalni ponori koji se za vrijeme poplava otvaraju i ponovno zatrpavaju. Oblik zavale, debljina pokrivača i priroda vapnene podloge ukazuju da je zavala nastala korozivnim procesima na odvodnoj strani, slično glavnom dijelu Blata, dijelovima Imotskog Polja i jugoistočnom dijelu Glamočkog Polja.
Sa sjeveroistočne strane prema ostalom Livanjskom Polju obrubljeno je Buško Blato obalskim prudom tzv. Kraljičinim Prisapom, čije su formiranje uvjetovali valovi koje na periodičnom jezeru diže jugo.
Do dugotrajnih poplava (oko 8-9 mjeseci) dolazi zato što ponori nisu u stanju da tokom kišne periode propuste vode Ričine i slivne vode s okolnog zemljišta. Ričina je nastavak Šujice i izbija u jakom bunarastom vrelu, 5,4 km od Velikog Ponora kod Kovača. Iznad vrela su dvije pećine kroz koje se može doprijeti do podzemnog toka.
Velike periodične akumulacije vode dale su povoda da se Buško Blato uzme u obzir kao rezervoar koji bi se iskorištavao i povezao s hidroenergetskim sistemom Cetine. Propustljivost vapnene podloge i nestabilnost naplavnog pokrova, velika su poteškoća za ostvarenje ove ideje. Otkos sijena je glavna ekonomska vrijednost blata.
Preko sedla Prisike (750 m) najlakši je prilaz s vapnenačkih zaravni srednjeg dijela Dalmatinske zagore u stočarski Gornjački Kraj. Ovuda su se održavale stare trgovačke veze i krijumčarenja između venecijanskog odnosno austrijskog i turskog kraja. Zbog siromaštva krajine i mogućnosti ovakve zarade, prenosile su se s koljena na koljeno poslovne vještine i iz ovog graničnog kraja potiče glavnina trgovački veoma sposobnih “galantara” (putujućih trgovaca – nosača).
Slično kao u Duvanjskom i u Livanjskom Polju su niži plavljeni dijelovi iskorištavani u prvom redu za livade kosanice. Kriza na tržištu sijena, izazvana propašću kiridžijskog prometa, i povoljniji geografski položaj uvjetovali su jačanje poljodjelstva, selekciju stoke i napredak seljačke ekonomije. U tom pogledu Livanjsko Polje je postiglo veće uspjehe uvjetovane regionalno-prometnim odnosima. “Splitski put” preko Klisa, Sinja i sedla Prelog (1173 m), važan još u karavansko doba, ima veliko značenje za ekonomski razvoj Livanjskog Polja. U Split se izvozi živa stoka, stočni (koze, sir) i poljodjelski (voće, krumpir, kupus i sl.) proizvodi, a preko Splita se uvozi razna trgovačka roba. Trgovačko-prometne veze između Splita i Livna bile su stalno žive i naročito utjecale na ekonomiku srednjeg dijela polja. Bolje prometne veze i trgovačka orijentacija privrede ogledaju se u povećanom gajenju voća, izboru vrsta stoke i boljoj preradi stočnih proizvoda (odličan sir). Tome je mnogo pridonijelo i ogledno državno stočno gospodarstvo. Veze sa primorjem proširene su preko Livanjskog Polja dalje prema Glamočkom (drvo) i Kupreškom Polju (stoka itd.).
U porječju Mandaka i Sturbe, jugoistočni rub polja, širi se najprostranije područje jezerskih naslaga u poljima zapadne Bosne. U ovim vrlo poremećenim slojevima su konstatirane bogate naslage ugljena koje se iskoršćavaju u rudniku “Tušnica” u selu Podkraj. Rezerve se cijene do 50 000 000 tona, a kalorična vrijednost koleba između 3 000 i 5 600 kal. Ugljen podmiruje lokalne potrebe i izvozi se u susjednu Dalmaciju, osobito u Split. U obzir dolazi njegovo iskorištavanje za kaloričnu centralu radi dopunjavanja sistema dalmatinskih hidrocentrala – uloga slična onoj koju ima kalorična centrala Mostar.
Livno se spominje još u VII stoljeću kao središte istoimene župe. Smješteno je pod strmim liticama planine Kruga u blizini vrela Bistrica (Duman). Jasno se izdvajaju 2 dijela naselja: gornji utvrđeni i zbijeni dio s kamenim kućama i kamenim krovovima – u njemu živi pretežno muslimansko stanovništvo. U donjem, novijem dijelu, koji se razvio u nizini i oko raskršća cesta, skoncentriran je poslovni dio naselja. U izgledu i načinu života novog dijela ima mnogo sredozemnih utjecaja, što je razumljivo s obzirom na stare i jake ekonomske veze s Dalmacijom. S bosanske strane Livno je bilo glavni centar trrgovine s primorjem. Naslage uglja i paleogeni laporci dali su osnova za industriju cementa. Pilana iskorištava drvo dovezeno iz područja Glamočkog Polja. Livno je najnaprednije mjesto zapadne Bosne.
Bistrica (Duman) je lijep primjer pećinskoga vrela. Dovodi se u vezu s ponorom Mrtvice u Kupreškom Polju, ali to nije dokazano. Pored pogona mlinova snabdijeva vodom Livno i pokreće malu elektranu.
Zaravni planine Krug, istočno od Livanjskog Polja, sastavljene su pretežno od dolomita. Raspadanjem dolomita nastao je blag reljef s dobrim pašnjacima. To je osnova stočarstva koje daje čuveni livanjski sir. Diferenciranom erozijom trošnih dolomita i naplavljivanjem erozivnih oblika, nastala su Kruško (3,5 km˛, 1170 m) i Borovo Polje (7,3 km˛, 1110 m), važna za ispašu.
Šujičko polje – (4,6 km2, 900 m) nastalo je diferenciranom erozijom tercijarnih slatkovodnih konglomerata i korozijom vapnenaca. Istočnim rubom malog polja dobro je izražen korozivni pod. Šujica je poznata kao bistar tok u kojem se love odlične pastrve. Oko njenog gornjeg toka susrećemo prve bukove šume i tu je mala pilana koja snabdijeva krške krajeve na jugu.
Na teško pristupačnim hridinama iznad vrela Šujice nalaze se ruševine starog grada Stržnja (po nekima Stridon), čiji počeci sežu čak u rimsko doba, što ukazuje na starost i važnost puta koji je vodio dolinom Šujice preko Malovana, prelazio Kupreško Polje i dalje kroz Velika Vrata u dolinu Vrbasa.
Kupreško polje – (94,8 km2, 1120-1150 m) – raščlanjen oblik i povezanost hidrografske mreže i petrografskog sustava ukazuju da je tektonika manje utjecala na opstanak i oblik ovog polja. Zapadni rub prati tektonska linija, duž koje su spušteni kredni vapnenci u kojima su odvodni ponori. Na sjeveroistočnoj, višoj, strani izbijaju verfenski škriljevci bogati vodom. Ovakav sastav uvjetovao je otjecanje od sjeveroistoka prema jugozapadu. U središnjem dijelu (Fatelj) očuvana je  hrpa neogenih jezerskih naslaga, koja razbija riječne mreže i izdvaja tokove. I ovo je polje u procesu morfološkog raščlanjivanja.
Diferenciranom erozijom polje se razvilo u dolomitskim trijaskim naslagama i verfenskim škriljcima. Poniranje vode i raspadanje dolomitske podloge duž pukotina uvjetuje naglo obrazovanje provalija u periodu kiša. Polje je prekriveno uglavnom pržinastim produktom raspadanja dolomita. Zbog toga ne može doći do dužih poplava i teška je gradnja cesta i drugih građevinskih objekata. U najvećim od tih stropoštanih oblika formirala su se i jezera (Turjača, Uzur, Kukavice i dr.).
Petrografski sustav, visina i bogate ispaše susjednih planina dali su uvjete za razvitak stočarske privrede, jedne od najtipičnijih u našoj zemlji. S time u vezi je osnivanje velikog državnog stočarskog gospodarstva. Poljodjelstvo je sporedna grana i ograničeno na mali broj kultura (planinska žita i krumpir).
Kupres (1190 m) je privredno središte polja i važna postaja na putu preko Velikih Vrata. Jednostrana i bogata stočarska proizvodnja okolice uvetovala je dosta živu trgovačku razmjenu. Prevladava drvena kuća. Mjesto je sasvim porušeno u Drugom svjetskom ratu i sve su kuće nanovo građene.
Opće karakteristike. – Polja su vezana za nepropusne stijene koje su omogućile normalnu i diferenciranu eroziju. Rasprostranjenje i položaj ovih naslaga tektonski su uvjetovani. Glavno značenje imaju mladotercijarne jezerske naslage, zatim mezozojski dolomiti (porječje Lištice, Kupreško, Kruško i Borovo Polje i dr.). Zavale polja su korozijom, a  u Imotskom Polju i urušavanjem, proširene u vapnencima, ovaj proces je naročito intenzivan u odvodnim stranama.
Polja su relativno mlade forme. Nastala su poslije taloženja i poremećaja mladotercijarnih naslaga. Mlađa su i od zrelog reljefa dislociranih zaravni koje su formirane u postjezerskoj fazi. Otvaranjem ponora, polja su izdijeljena u manja slivna područja i morfološki raščlanjena. Korozivni proces bio je naročito intenzivan u preglacijalnoj periodi, koja je za to bila povoljna (topla klima i bujniji biljni pokrov). Tokom glacijacija, zbog klimatogenih procesa, i u mlađe historijsko doba, zbog uništavanja šuma, ojačalo je spiranje strana, zatrpavane su udubine, formirane naplavne zaravni i hidrografska mreža ujednostavljena. Time je poremećen odnos između priticanja i otjecanja; došlo je do periodskih poplava. U novijim, izmijenjenim prilikama, ponori se otvaraju prirodnim ili umjetnim putem i ponovno izdvajaju manja slivna porječja.
Do poplava, dakle, dolazi zbog nesrazmjere između priticanja i otjecanja. Poplavna voda se zadržava na površini i nema veze s temeljnicom. Ova činjenica, koja očito proizlazi iz morfološke analize, potvrđena je hidrometrtičkim iskustvima. Poplavne vode iz Mostarskog Blata i Imotskog Polja mogu se u svako doba propustiti prokopanim tunelima. Poseban slučaj čine centralni plavljeni dijelovi Duvanjskog i Livanjskog Polja, gdje je vjerojatno bilo i lokalnog ulijeganja.
Bogatstvo vode i opseg poplava ovise, dakle, o veličini porječja, jačini vrela na priticajnoj strani i kapacitetu ponora. Prvi faktor je uvjetovan petrografskim sustavom slivnog prostora, npr. s verfenskih škriljevaca na priticajnoj strani u poljima Kupreškog Polja, pritiče više tokova. Deblje nepropusne naslage u poljima jače “zagađuju” podzemnu hidrografiju priticajnog kraja. Zbog male poremećenosti i plitkoće jezerskih naslaga u Posuškom Polju nema jačih i stalnih vrela na priticajnoj strani. Poplave su utoliko jače ukoliko su odvodni ponori i kanali zatrpaniji naplavljenim materijalom. Općenita je pojava da su tercijarne jezerske naslage visokih polja jače poremećene, osobito u pojasu Livanjskog i Duvanjskog Polja. Dezorganizacija hidrografskih prilika, uslijed diluvijalnog zatrpavanja odvodnih kanala, jače je izražena u poljima niskog krša.
Društveno-ekonomska funkcija polja brzo se i korjenito mijenja u novije doba. U ranijoj patrijarhalno-stočarskoj privredi polja su imala dopunsku funkciju. Davala su u prvom redu sijeno za zimsku ishranu stoke ili za prodaju u susjedne krajeve, koji su time oskudijevali. Prodaja sijena i viška stoke davala je sredstva pomoću kojih su namirivane različite i relativno male potrebe kućanstva. Stoka se redovno izdržavala na okolnom višem zemljištu; na vapnenačkom rubu niskih polja bila su i glavna naselja – o tome svjedoči položaj starih groblja (mogile, stećci i dr.), crkava, gradina i stočarskih puteva.
Uvođenjem kultura kojima odgovaraju ekološki uvjeti (kukuruz, jara žita, krumpir i sl.) dobivaju polja veću vrijednost i naselja se koncentriraju duž njihova ruba, osobito na prisojnim stranama koje su istovremeno i priticajne, tj. bogatije vrelima. Početak ovih promjena počinje s periodom turske okupacije, što je uvjetovano njihovim umijećem natapanja i uvođenjem kukuruza u niskim poljima – činjenica koja objašnjava raspored begovskih kula i vjerski sastav mnogih rubnih naselja. Polja u novom periodu postaju središnja i glavna ekonomska područja. Ekonomska prevaga polja pojačana je uništavanjem šuma i siromašenjem pašnjaka na okolnim planinama, čemu su pridonijeli stočarsko neznanje i nebriga, a često i svjesna akcija turskih vlasti. Ovo nam objašnjava zašto su najjače ogoljeli vapnenački predjeli oko gornjačkih polja gdje je stočarstvo još uvijek najvažnija privredna grana. Naprotiv, oko nižih polja, gdje je i prevladalo poljodjelstvo, biljni pokrov je, osobito na privatnim posjedima, dobro regenerirao.
Najnoviji ekonomski period počinje slabljenjem i ukidanjem političke granice između Turske i Venecije, odnosno Austrije. Pojačana razmjena dobara potiskuje zaostalost, a uređenje prometnih veza razbija izoliranost i stegu starih porodičnih zadruga, koje su bile društvena osnova patrijarhalne stočarske privrede. Jačanje gradskog tržišta, izmjena i poboljšanje ishrane uvjetovali su izbor kultura i povećanje agrarne produkcije. Gajenje voća i vrtlarskih kultura, uređenje cementnih natopnih kanala i probijanje odvodnih tunela predstavljaju najveće pothvate u tom smjeru. Borba za vodu i protiv vode jeste glavni problem naprednog poljodjelstva naših polja. Polja su zalog ekonomske vrijednosti i osnova budućeg razvoja cijelog kraja. Traže se racionalnije metode kako da se njihove agrarne mogućnosti što bolje iskoriste i povećaju. U toj društveno ekonomskoj evoluciji najdalje su pošla pristupačnija i niža polja, npr. polja u porječju Lištice, Imotsko Polje i srednji dijelovi Livanjskog Polja, a najviše su Kupreško i Duvanjsko. Dok se ekonomska snaga kućanstva oko Mostarskog Blata određuje brojem zasađenih struka duhana ili prihodom od vinograda i voća, u Kupreškom Polju to karakterizira broj stoke.
Pojačana agrarna produkcija, razmjena dobara i organizacija prometa ogledaju se i u izmjeni naselja. U doba kolskog i tovarnog prometa bili su duž potova hanovi i krčme radi odmora kiridžija i razmjene dobara. Turci su duž puteva, radi održavanja sigurnosti, gradili karaule, a austrijska uprava žandarmerijske postaje. Prevagom motornog prometa opustjeli su hanovi i krčme i napuštene žandarmerijske postaje. Trgovački život se koncentrira i promet ukrštava u glavnim mjestima polja. Važnost ovih mjesta proporcionalna je ekonomskoj vrijednosti polja. Izvjesno će daljim ubrzavanjem prometa i koncentracijom života propasti iluzije mnogih manjih mjesta kao i značenje sporednih puteva.
Mijenja se položaj i izgled sela koja se sve više spuštaju prema prometnim linijama duž ruba – znak ekonomske prevage agrarnog polja, opadanja ekstenzivnog stočarstva i potrebe veza s drugim krajevima. Stare suhizidne i prizemne kuće pokrivene slamom, a u Kupreškom Polju drvenjare, zamijenjuju se novim, građenim “u klak” i pokrivenim crijepom. Dok su stare zgrade bile međusobno slične, a pod istim krovom su redovno bili ljudi i stoka, sada se grade odvojene i ljepše stambene kuće. Kuće bolje građene i pokrivene teškim kamenim pločama datiraju iz perioda turske vladavine, te su najviše zastupljene u selima duž oboda polja koja su u tom periodu imala veću ekonomsku vrijednost. Među njima ima lijepih primjera begovskih kula.
Usporedno s ovim promjenama sve se racionalnije rješava i problem opskrbe vodom. Mali broj naselja ima u blizini izvorsku vodu. Ranije su ljudi i stoka snabdijevani iz otvorenih bunara ili cisterni (čija je cementna veza bila mješavina vapna i crljenice) u koje se slivala voda s otvorenog zemljišta. U patrijarhalnoj ekonomiji ljudska potrošnja vode bila je veoma malena. Tragične posljedice nezdrave vode i nečistoće bile su prvenstveno u velikom pomoru djece. Upotreba cementa i krovovi od crijepa daju mogućnost boljeg prikupljanja i čuvanja čiste vode u zatvorenim cisternama. Uz pomoć zajednice izgrađeni su vodovodi i javne higijenske cisterne.
U našim kraškim poljima nastao je, dakle, period društveno-ekonomske evolucije. Porodičnu zadrugu, kojoj je ekonomska osnova stočarstvo, nalazimo još samo u Kupreškom Polju. Mala porodica daje prednost polju i poljodjelstvu. Uvode se rentabilnije kulture i vrše mjere poboljšanja tla i obrade. Ove promjene su najdalje pošle u poljima oko Lištice, u Imotskom i Livanjskom Polju, tj. onima koja su najpristupačnija većim gradskim centrima – Splitu i Mostaru. Ovi centri omogućuju i potstiču te promjene.
Jačanje trgovačke razmjene ogleda se u razvoju privrednih središta pojedinih polja i uređenju prometa. Poslijeratni napori i pomoć zajednice ubrzali su ovaj razvoj i dali rezultate kao u malo kojem drugom kraju. Organizirana je zadružna trgovačka mreža, uređeni su lokalni centri (Lištica, Posušje i dr.) i izvršeni veliki radovi na melioracijama zemljišta i opskrbi vodom.
Treba podvući dvije šire funkcije polja zapadne Bosne i susjedne Dalmacije. Ona su otoci veće ekonomske vrijednosti u krškoj polupustoši. To je naročito važno za regionalno značenje Splita, koji prema moru ima niz otoka, a u zaleđu polja, što mu daje prednost i specifičnost pred ostalim našim obalskim gradovima. Polja su visinski stepeničasto poredana, a to je olakšalo da se preko njih uspostave veze između srednje Bosne i primorja. Činjenica koja se odrazila u historijskim zbivanjima i političkim odnosima.
Dolazimo do zaključka da naša polja u dalekoj prošlosti nisu mogla imati sadašnju ekonomsku vrijednost, jer nisu bile poznate kulture (kukuruz, duhan i krumpir) ili nije bilo društvene osnove za jače gajenje kultura (loze i povrća) koje danas imaju najveće značenje. S druge strane, nisu bili vršeni i bila je nepoznata tehnika odgovarajućih melioracionih radova. Bio bi važan historijsko geografski rad da se utvrdi priroda i značenje rimske epohe, kao i one kojoj odgovaraju stećci, i na taj način obnove ciklusi društvenog razvoja. Periode progresa ovise o kulturnom napretku i stabilnosti društvenih prilika, a osjetljivi kulturni radovi mogu se u kršu lako poremetiti i uništiti.


Literatura
Ph. Ballif,  Wasserbauten in Bosnien und Herzegovina, I Teil, Meliorationarbeiten und Cisternen Kartsgebiete, Wien 1896.
J. Cvijić,  Karsna polja zapadne Bosne i Hercegovine, Glas Srpske kralj. Akademije, sv. IX, str. 59–282, Beograd.
– Bildung und Dislozierung der dinarischen Rumpfflächen. Patterm. geogr. Mitteilungen, H. VI, VII, VIII, Gotha, 1909.
– Hydrographie souterraine et évolution morphologique du karst, Recueil des Travaux de l’ Institut de géographie alpine, T. VI, f. 4, Grenoble, 1918.
– Geomorfologija, II deo, Beograd 1924.
J. Daneš,  Uvodi dolini Neretvy, Sbornik česke společnosti zemevedne, R. WI, č. 6, 7, 8, 9, Prag 1905.
A. Grund, Die Karsthydrographie, Studien aus Westbosnien, Geogr. Abh., B. VII, H. 3, Wien 1906.
Beiträge zur Morphologie des Dinarischen Gebirges, Geogr. Abh., B. IX, H. 3, Wien 1910.
Fr. Katzer, Karst und Karsthydrographie. Zur Kunde der Balkanhalbinsel, H. 8, Sarajevo 1909.
– Die fossilen kohlen Bosniens und der Herzegovina, Bd. II, Sarajevo 1921.
O. Lehmann,  Die Hydrographie des Karstes, Enzyklopädie der Erdkunde, Leipzig und Wien, 1932.
E. Richter, Beiträge zur Landskunde Bosniens und der Hezegovina, Wiss. Mitteil. aus Bosnien und Herzegovina, B. X, Wien 1907.
J. Roglić, Antropogeografske osobine Imotskog Polja, Glasnik Geografskog društva, sv. 23, Beograd 1937.
– Imotsko Polje, fizičko-geografske osobine, Posebna izdanja Geografskog društva, sv. 21, Beograd 1938.
– Morphologie der Poljen von Kupres und Vukovsko, Zeitschr. der Gesell. für Erdkunde, Nr. 7-8, Berlin 1939.
– Geomorphologische Studie über das Duvanjsko Polje in Bosnien, Mitteil. der Geogr. Ges., B. 83, H. 5-8, Wien 1940.
I. Turina, Die Braunkohlenblagerungen von Livno, Podkraj und Županjac, Montanistische Rundschau, Jahrg. VIII, Wien 1916.
________________
 O ZNAČENJU POJMOVA HUMINE, RUDINE I
POVRŠI*
Iznenadilo me, da stanovnici oko donje Neretve i Popova polja ne poznaju i ne upotrebljavaju za svoj kraj naziv Humine, koji se u našoj stručnoj literaturi redovito upotrebljava. Isto sam tako konstatirao, da je i regionalni naziv Rudine nepoznat u bilećkoj okolici. Postoji samo lokalitet Bijele Rudine. Ali stočarsko stanovništvo oko Gackog polja dobro razlikuje Humine "Umine", Rudine i Površi i veže ih za određeno geografsko područje.
Uminama (ne izgovaraju glas "h") nazivaju niske i pitome krajeve oko Popova polja i donje Neretve. Upotrebljavaju i pridjev "uman" u značenju pitom, blage klime. Taj atribut upotrebljavaju i za pitomije krajeve uopće. Etimologija riječi je svakako vezana za "um" odnosno hum, ali značenje riječi Humine u njihovu shvaćanju nije samo geomorfološko, već i mnogo šire, koreografsko ili geografsko.
Gačanski stočari nazivaju Rudinama niže otvorena vapnenačka područja prema Bileći i znaju objasniti etimologiju i značenje naziva. Zbog manje visine i sastava tla na vapnenačkim zaravninama ranije se sije, i kulture prije dozrijevaju. Dok je u Gackom polju još zeleno, na vapnenačkim zaravnima počinje žutjeti, "ruditi". Napokon, najviši planinski dijelovi - vrhovi - iznad polja predstavljaju treću stepenicu, koju iskorištavaju kao ljetne ispaše. Za ovu najvišu regiju, bez obzira na njene morfološke osobine, upotrebljavaju gatački stočari naziv "površi".
Zanimljivo je, da ovi pojmovi i njihovo razlikovanje nisu poznati ni u Nevesinjskom polju. Dolazimo do zaključka, da su nazive Površi, Rudine i Humine dali planinski stočari, koji su od davnine kroz prohodni pejsaž duž dubrovačkog puta vršili snažna kretanja. Morfološke osobine drugih dijelova Hercegovine nisu bile pogodne za ovakva kretanja, zato ovo razlikovanje i nije poznato. Stočarska kretanja omogućila su organizaciju trgovačkog puta. Stočarsko stanovništvo je krš najbolje poznavalo i ima najbogatiji i najodređeniji rječnik.
* Rad je objavljen u Geografskom glasniku br. 13. iz 1952. g.


________________




KRŠ U DOLOMITIMA*
između Konavoskog polja i morske obale
Konavle su jugoistočni i agrarno najvažniji dio nekadašnje dubro vačke republike. Ime dolazi od “kanala”, koji su od davnih vremena dubljeni da bi se na plavljenom srednjem dijelu, “polju”, poplave što više vremenski ograničile, te polje moglo bolje koristiti.
Eliptično polje pruža se sjeverozapad-jugoistok i zauzima najniži dio udoline (sl. 1), koja je vezana za zonu eocenog fliša. Flišni se pojas proteže vapnenačkim zemljištem, što ga i reljefno izrazito ograničuje. jugoistoku, u Boki Kotorskoj. Konavoski flišni pojas okružen je višim i pretežno vapnenačkim zemljištem, što ga i reljefno izrazito ograničuje.
Sa sjeveroistočne kopnene strane konavoska je udolina zatvorena visokim (Sniježnica 1234 m) pojasom krša, koji se prema sjeveroistoku, nakon Mrcinsko-grapskog jarka (839 m) nastavlja u masiv Orjena (1895 m). Ovaj visoki krš kao prirodni zid zaklanja udolinu Konavala od utjecaja kontinentalnog zaleđa i uvjetuje župnost klime osobito u prisojinam pod nožju. Društveno značenje ovog pitomog podgorja povećavaju i brojna vrela na dodiru flišnog područja i višeg vapnenačkog strmca.
Udolina je najniža u središnjem dijelu, i to uz jugozapadni rub, gdje je nadmorska visina tek 40 m. S jugozapadne primorske strane konavosku udolinu zatvara usporedan dolomitsko-vapnenački greben, koji se pruža od Cavtata do rta Oštro, na ulazu u Boku Kotorsku. Najviši dio (Ilijino brdo) ovog grebena dopire do 561 m, a prosječna je visina 150-200 m.
Normalno bi se očekivalo, da uzdužni tokovi otječu u suprotnim smjerovima prema Župskom zalivu na sjeverozapadu i Topljanskcm zalivu na jugoistoku i da su u tim smjerovima erodirane mekše flišne naslage. Dok Sutorina odvodnjava relativno malen dio flišnog pojasa prema To pljanskom zalivu, na suprotnom sjeverozapadnom kraju, prema Župskom zalivu, nije se formirao znatniji tok. Naprotiv glavni tokovi flišnog pojasa: Ljuta i Konavoštica s jugoistoka i Kopačica sa sjeverozapada konvergiraju prema najnižem središnjem dijelu. Kopačica i Konavoštica su bujični to kovi, koji odvodnjavaju padalinsku vodu s flišnog područja na sjeverozapadnom i jugoistočnom dijelu polja, pa u toku ljeta potpuno presuše, dok Ljuta prima vodu iz jakog krškog vrela na sjeveroistočnom rubu polja i stalan je tok. Sve tekućice pritječu prema sredini jugozapadnog ruba i tu poniru u nizu ponora (veći su: Veliki jaz, Šabatovac, Slanošev, Dubenjak, Magud i Blatine), na rubu aluvijalne ravni i dolomitsko-vapnenačkog grebena, između polja i morske obale.
Kapacitet tokova u toku godine jako je promjenljiv: izvor Ljute daje od 0,8 do 45 m3/sek; tok Konavoštice ima od 0 do 40 m3/sek, a Kopačice od 0 do 10 m3/sek. To znači, da je ukupna maksimalna količina dotoka vode u polje oko 95 m3/sek. Kako svi tokovi obično nemaju u isto vrijeme najveću količinu vode, računa se, da je maksimalna količina dotoka vode u polje 60,80 m3/sek. Ukupan kapacitet svih ponora iznosi na početku poplave maksimalno 36,70 m3/sek, dok je za vrijeme trajanja poplave oko 13 m3/sek.l Voda sa ovih ponora pojavljuje se u vruljama uz obalu na drugaj strani grebena i u nekoliko manjih izvora neposredno iznad mar ske razine.
Prema reljefnim odnosima očito je, da su spomenute tekućice ero dirale flišne stijene i obrazovale zatvorenu zavalu polja, a kroz odvodne je kanale evakuiran trošni materijal – dokaz kapaciteta i duge funkcije odvodnih kanala.
Otvori ponora u aluvijalnom pokrovu i lučno proširenje polja u vap nenačkom rubu sjeverozapadno od Grude ukazuju, da ispod naplavnog pokrova imamo vapnenačku podlogu i da se polje rubnom korozijom proširilo. Zatvorena zavala Konavoskog polja nastala je, dakle, prven stveno procesima diferencirane erozije u paleogenom flišu, a djelomično i rubnom korozijom vapnenaca.
Najniži dio polja oko ponora i donjih dijelova Ljute i Kopačice go tovo je idealna ravnica. Ova je ravnica u periodu kiša naglo i za duže vrijeme poplavljena, što je odraz nerazmjera između pritjecanja vode (maksimalno 60,80 m3/sek) i kapaciteta ponora (za vrijeme poplave oko 13 m3/sek). Prosječno se svake godine voda u polju digne do nadmorske visine 52,50 m, što znači, da dubina povremenog jezera iznosi 12,50 m. Za velikih poplava god. 1901. i 1915. voda se podigla do 55 m, dok je god. 1889. zabilježena najviša poplava na 59,38 m. Tada je privremeno jezero bilo duboko, kod ponora, gotovo 20 m, a površina mu je iznosila 12 km2.
Poplave, koje prosječno traju od listopada do travnja, onemogućuju obradu glavnog dijela ravnice, pa se ona uglavnom koristi kao livada. Žetve kultura, koje su prelazile u ovoj ugroženi dio, često su bile izgu bljene, a loza daje i slabiji plod.
Zavala polja nastala je dakle procesima diferencirane erozije, koja se upravljala prema ponorima u najnižem dijelu (sl. 2). Današnji uvjeti otjecanja, sastav i izgled ravnice u najnižem dijelu polja upućuju, da je mlada akumulacija smanjila kapacitet odvodnih ponora i uvjetovala peri odične poplave. Period akumulacije i ravnica, koja je time nastala; mladi su, jer naplavine ispunjavaju najniži dio erozijskog oblika.
Spomenuti preokret morfološkog procesa i izmjena uvjeta otjecanja izvjesno su, kao i u drugim poljima, posljedica povećane erozije u višim i akumulacije u nižim dijelovima riječnih dolina. Pri tome su ponori za trpani i povećao se opseg poplava. Takve izmijenjene prilike bile su za vrijeme hladnih pleistocenih razdoblja. Ovdje nalazimo sigurne tragove jednog hladnog doba, t.j. posljednjeg würmskog.
Izmjena klime nakon posljednjeg hladnog razdoblja odražava se u borbi erozivno-akumulacionih procesa. Urušava se naplavni pokrov nad ponorima, ali novim nanosima granja i tla dolazi do ponovnog zatrpavanja. U takvom prelaznom i nestabilnom stadiju najniži je dio Konavoskog polja.
U ranijem društvenom razdoblju, kad je u gospodarstvu prevladavalo stočarstvo, kultura loze imala manje značenje i dobro uspijevala i na sla bijem tlu, a kukuruz još nije bio raširen, glavna su naselja bila u sjeverc istočnom prisojnom rubu Konavala. Viši krški kraj služio je za ispašu stoke, a samo se polje koristilo za kulture i prikupljanje stočne hrane.
Potiskivanje stočarstva kao glavne gospodarske grane i prevaga poljo djelstva, uvođenje boljih prometnih veza (željeznica i glavna cesta), šire nje vinograda u plavljeni dio nakon propasti stare loze, iseljavanje i tra ženje tala, koja se mogu lakše obrađivati, mijenja odnose u ovom kraju, pa težište prelazi na jugozapadnu stranu Konavala. Plavljeni dio postaje društveno središnji i jača interes za ovaj nekad manje važni prostor. U no vim uvjetima problem odvodnjavanja Konavoskog polja postaje najvažniji gospodarski problem u ovome kraju.2
Turističkim razvitkom Dubrovnika poraslo je značenje ravnog i plav ljenog dijela Konavoskog polja, jer je to ovom centru najbliža ravna po vršina. Ovdje je uređeno sezonsko avionsko pristanište Dubrovnika. Lako raskvašavanje, iznenadno i periodično plavljenje, ograničuju vrijednost aerodroma. Na drugoj strani pitoma klima, stalni tokovi i ravno zemljište omogućuju intenzivne povrtlarske kulture, kojima pogoduju sve veće potrebe tržišta. Od davnina slabo korišten i periodično plavljen prostor postaje predmet osobitog društvenog interesa. Da bi se mogao u punoj mjeri koristiti, prišlo se prokopavanju odvodnog tunela kroz priobalski greben.3 Tunel probija obalni greben ispod sela Popovići u dužini od 2 km (sl. 3). Ulazna kota dna tunela nalazi se kod ponora Jaz na 40 m, a izlazna kota na 12 m iznad razine mora. Sa padom 1,4% i promjerom od 12 m2 tunel ima kapacitet 60 m3/sek. Kroz novi tunel voda će otjecati nesme tano i pod ljudskom kontrolom. Ovo skupo rješenje i drugdje je donijelo zadovoljavajuće rezultate, a u skladu je i s tokom prirodnih procesa, koje smo sprijeda izložili.
Od ukupne dužine tunela samo je oko 200 m s morske strane u vap nencima, a sve je ostalo u tipičnim dolomitima. Već je sam početak sa strane polja u dolomitima, pa je ovim tunelom bilo omogućeno upoznati oblike u unutrašnjosti dolomitskih stijena.4
Dolomiti su pretežno masivni i slojevitost je rijetko uočljiva. Redovito se luče u nepravilne blokove. Mjestimice su glinoviti, a rijetko se pržinasto raspadaju. Slojevi vapnenaca u priobalskom dijelu padaju dosta strmo prema sjeveroistoku. Mjestimični nalazi upućuju, da je isti položaj slojeva i kod dolomita. Primorski greben je najvjerojatnije polegla bora, koja se sastoji uglavnom od krednih dolomita, s relativno tankim po krovom vapnenaca. Vapnenački pokrov očuvan je samo u priobalskom krilu, dok je u tjemenu erodiran. Sjeveroistočno vapnenačko krilo slabije je očuvano, a u kraju oko glavnih ponora je i korodirano.
Prilikom bušenja tunela u dolomitskoj se jezgri naišlo na velike šup ljine, što je, obzirom na neka raširena shvaćanja o osobinama dolomita, izazvalo najveće iznenađenje, a isto tako i velike teškoće u radu. Na pro filu kroz vapneno-dolomitski greben (sl. 3) označena su mjesta, gdje tunel dodiruje podzemne šupljine ili prolazi kroz njih. Na njih se nailazi duž čitavog tunela, a češće su u srednjem dijelu između 900-1250 m. Oblik i dimenzije pojedinih šupljina sasvim su različiti (sl. 4. i 5). Šupljine su međusobno odvojene, a dijelom su ispunjene pećinskom ilovačom i uru šenim kamenim blokovima. Pri nailasku na ovakve šupljine kod bušenja je trebalo iz njih odstraniti ovaj materijal i tunel na ovom mjestu obložiti cementnom oplatom. Veliko i iznenadno urušavanje materijala iznad umjetnog prokopa, te osiguranje od novih iznenađenja predstavljali su težak i skup problem, koji je samo djelomično riješen. Od ukupne je du žine tunela jedna desetina (oko 200 m) morala biti obložena cementnom oplatom, što uz priložene skice (sl. 4. i 5) najbalje govori o broju i dimen zijama podzemnih šupljina. Pored velikih podzemnih šupljina ima i dim njačkih kanala, kroz koje prokapljuje voda i ispiraju se gline, što upućuje da oko umjetnog prokopa ima još šupljina, koje nisu neposredno otvorene. Na stranama svih šupljina opažaju se jasni tragovi korozivnog djelovanja vode. Iako odvodni tunel ravnomjernim nagibom pada do 12 m iznad razine mora, t. j. do 40 m ispod razine prosječne poplave u polju, bio je za vrijeme probijanja suh tokom cijele godine. Za kišnih razdoblja, kada su u polju bile poplave, nije izbušeni dio tunela nikada bio poplavljen te podzemni kanali i voda nisu predstavljali zapreku u radu. U umjetnom se prokopu mjestimice čuo šum podzemnog toka, ali se do njega nije došlo. Nedaleko od izlaza tunela kroz obalsko žalo izbijaju podzemne vode, koje su naročito obilne u kišno doba. Podzemna cirkulacija vode kroz dolomitsko zemljište vrši se duboko i, po svemu izgleda, bez obzira na morsku razinu.
Velike podzemne šupljine, korozivni oblici na njihovim stranama pokutinsko procjeđivanje voda svjedoče, da je dolomitska masa duboko korodirana i da se ponaša slično čistim vapnencima. To nas je potaklo da upoznamo oblike i na dolomitskom površju. Primorski greben Konavala zanimljiv je ne samo morfološki, već je danas i gospodarski najvažnij dio kraja. Osobine i raznolikost dolomita i razlike prema vapnencima uvjetuju reljefnu sliku i gospodarsko značenje.
U pojasima, koji su sastavljeni od dolomita, čijim trošenjem nastaju pržinasta ili glinovita tla, obrazovala su se gospodarski vrijedna “poljica” i za njih su vezana naselja. To je izrazito poljodjelski kraj, u kome nalazimo dobro držane vinograde i maslinjake. Bolja prometna povezanos s tržištem uvjetovala je gajenje zimskog povrća i pogoduje mu. Poljodjelci ovoga kraja odavno su upućeni na novčane prihode, što je mnoge odvelo i u emigraciju. Novčani se prihod ogleda i u velikim i lijepo građenim kućama. Rašireni lugovi čempresa i čuvene narodne nošnje pove ćavaju privlačnost i uvjetuju popularnost kraja.
Poljica su redovito dosta plitka i izdužena dinarski kao cijeli greben. Tla su mjestimice dosta debela i fina, ali propuštaju vodu padalina, pa iako su okružena višim zemljištem, ne dolazi do poplava, što također svjedoči o krškoj prirodi dolomitske podloge.
Na drugom se mjestu dolomiti luče u strme glavice i izdvojene ku kove kao sjeveroistočno od Radovčića. Na ovim kompaktnim blokovima veoma su dobro razvijeni raznoliki oblici korozije. Površina dolomitskih blokova nagrizena je brojnim i vrlo tipičnim kamenicama, koje se rubnim širenjem često spajaju i daju raznolike i slikovite oblike. Zaostalo tlo je crvenkasto i dosta masno, dolomiti se ponašaju kao čisti vapnenci. Štoviše, ovako brojne i velike kamenice rijetko susrećemo i na čistim vapnencima.
Dolomitsko površje reljefno je i raznoliko; na njemu su glavne obra dive površine i naselja.
Vapnenački dijelovi strše u obliku grebena ili su uravnjeni, kao sje verozapadno od Ćilipa. Otapanjem ostaje malo rahlog tla, a mehaničko je raspadanje neznatno. Podlokavanjem vapnenaca otvorenog priobalskog pojasa nastali su obalski strmci, koji se zbog petrografskih osobina dobro održavaju.
Dok se dinarski trijaski dolomiti pržinasto raspadaju i u njima često nalazimo provalije nastale urušavanjem nad podzemnim šupljinama,5 u krednom dolomitskom grebenu Konavala to nismo mogli konstatirati. Nije isključeno, da bi i do toga s vremenom došlo, obzirom na dimenzije podzemnih šupljina.
Glavni pojas podzemnih šupljina i urušavanja oko odvodnog tunela odgovara zavali poljica Popovići; iz toga se može zaključiti, da površinski oblici utječu na raspored i koncentraciju podzemnog otjecanja i stvaranja šupljina. Šupljine nisu nastale djelovanjem podzemnih tokova, koji iz Ko navoskog polja teku kroz obalni greben prema moru, već su rezultat koro zivnog djelovanja voda, koje se procjeđuju s površine.


Zaključak: U žučnoj diskusiji između poznatih istraživača A. Grunda i F. Katzera bio je problem, da li je dolomit podložan krškom procesu, jedan od važnih elemenata. A Grund je tvrdio, da dolomit zadržava pod zemnu cirkulaciju, uvjetuje vrela i da se na dolomitskom površju vrši površinsko otjecanje.6 Suprotno tome, Fr. Katzer je tvrdio, da kompaktni vapnenac prema pjeskovitom dolomitu češće djeluje kao ustava i zadržava podzemnu cirkulaciju vode.7 Očito je, da istina nije u ovakvim eksklu zivnim stanovištima.
Kao što je Grund u svom odgovoru naglasio, dolomiti su stijene po svom sastavu, a naročito po reljefu koji se na njima razvija, prelaznih osobina. Poznate su velike bunaraste ponikve u dolomitima.8 I urušavanja u vapnencima objašnjavana su intenzivnijim razaranjem i eva kuacijom materijala u dolomitskoj podlozi.9
Probijanje odvodnog tunela iz Konavoskog polja veoma je instruktivan uvid u dolomitsko podzemlje. Tamo je očito, da su dolomiti podložni intenzivnoj korozija i hidrografski se ponašaju kao i vapnenci – u tome je osobito značenje ovoga tunela. Otopivost i podložnost korozivnom pro cesu potvrđuju i izvanredno razvijene kamenice na dolomitskom površju.






________________
SIMPOZIJ O POSTANKU SPILJA* 
Američko geološko društvo i Nacionalno speleološko društvo održali su 28. prosinca 1959. u Chicagu simpozij o problemu postanka spilja. Simpozij je bio povezan sa godišnjim sastankom društva za unapređenje znanstvenog rada. Održani referati (7) sa diskusijama objavljeni su u “Bulletin of the National speleolo gical society” sv. 22 prvi dio siječanj 1960. Prema objavljenim radovima da jemo slijedeći prikaz: 
G. 1930. objavio je W. M. Davis svoju poznatu raspravu o postanku spilja (Origin of limestone caverns. Geol. Soc. of America Bull. v. 41 p. 475-628), prema kojoj su spiljski kanali nastali u pojasu freatičke vode, tj. ispod razine temeljnice. Uz to je ukazao na ciklički razvitak ovih oblika. Uvjerljiva Davi sova objašnjenja utjecala su na mlade istraživače koji su se tom gledanju uglavnom pridružili. S vremenom je došlo do znatnih modifikacija i razilaženja i to je dalo povod ovom simpoziju.
G. W. Moore, potpredsjednik Nacionalnog speleološkog društva i vođa njegovih istraživačkih aktivnosti, daje kratak uvod u diskusiju (Introduction to the Origin of Limestone Caves p. 3-4).
Jedan od suvremenih vodećih američkih stručnjaka W. E. Davies (U. S. Geological Survey) iznosi uvjete postanka spilja u nabranim vapnencima (Origin of Caves in folded Limestone p. 5-18). Na osnovu opažanja brojnih spilja (500) u poriječju rijeke Potomac autor izvodi neke opće konstatacije. Broj spilja je veći u izvorišnim dijelovima jer je u donjim dijelovima dolina piezo metrička razina nestabilna što ometa razvitak spilja. Dijastrome su važnije od rasjeda, ali spilje su vezane za jedan nivo. Glavni kanali su u blizini površin skih dolina što ukazuje na vezu podzemnog protjecanja i tekućica na površini. Autor modificira Davisovo mišljenje i smatra da su procesi otapanja i širenja spiljskih kanala najintenzivniji neposredno pod površinom podzemne vode gdje je protjecanje najbrže i kemijski procesi najaktivniji. Uz procese oksidacije važni su i sumporni spojevi koji dolaze sa pritjecajnim vodama. Suprotno Davisu smatra da razvitak spilja nije cikličan već se odvija kroz četiri etape: otapanje u dubini; zrelo povezivanje šupljina, nastalih otapanjem; zatrpavanje nanosima i izdizanje kraja praćeno erozijom nanosa.
Drugi, danas veoma ugledni stručnjak za genezu spilja prof. J. H. Baretz (University of Chicago), iznosi rezultate svojih istraživanja postanka spilja (Origin of Bermuda Caves p. 19-22). U podzemlju koraljnih otoka nema pod zemne slatke vode i pećine su dijelom ispunjene morem. Autor smatra da su pećine nastale za vrijeme pleis tocena, kada je morska razina bila niža odnosno kad su otoci bili više nad morem, te je u njima postojala temeljnica duž koje su nastale pećine.
W. R. Halliday dao je kritički osvrt na izmjene teorija o genezi pećina (Changing Concepts of Speleogenesis, p. 23-29). Autor smatra da sve teorije polaze od ujednostavnjenih postavki. Prvi neod ređeni pojam je temeljnica u kršu i odatle potječu svi sporovi i nejasnoće. Stvarnost je mnogo složenija. “Težište treba staviti na objašnjenje specifične prirode i posljedica pećinskih oblika i utvrđivanje točnih okolnosti koje su ih uvjetovale. Samo se u općim linijama može reći da spilje u vapnencima nastaju na isti način – i termino logiju koja iz toga slijedi treba zamijeniti točnim podacima prikupljenim na licu mjesta.”
Nakon ovog referata razvila se živa diskusija o potrebi točnog razlikovanja pojmova “freatički” i “vadozni”.
G. H. Deike III. izložio je svoje rezultate o postanku i geološkom polo žaju Breathing Cave u Virginiji (Origin and Geologic Relations of Breathing Cave, Virginia). Glavni dio spilje je, izgleda, nastao ispod razine temeljnice, i to u arteškoj poziciji, jer je sloj vapnenca između dva horizonta pješčenjaka.
Poznati stručnjak W. B. White (Pennsylvania State University) dokazuje na osnovu oblika na završetku kanala u Apalačkim spiljama da su one nastale na površini freatičke vode (Terminations of Passages in Appalachian Caves as Evidence for a Shallow Phreatic Origin, p. 43-53). On upozorava da je velika razlika između Davisova i Bretzova objašnjenja o postanku spilja u dubokoj freatičkoj vodi i onog koje zastupaju on i M. M. Sweeting da su nastale blizu površine freatičkog horizonta. Podaci iz 77 spilja pokazuju da u njima dominiraju horizontalni elementi usprkos građi i sastavu. Očito je da je razina vode dominantan faktor. Površinski sloj freatičke vode je i kemijski najaktivniji. Zastupana speleogenetska teorija ne mora biti univerzalna, ona je očita na primjerima u Pennsylvaniji.
J. V. Thrailkill u radu koji nije bio čitan na simpoziju izlaže osobine spilje Fulford na preko 3000 m u Rocky Mountains u državi Colorado (Origin and Development of Fulford Cave, Colorado p. 54-65). Spilja je u mississippian-vapnencima i autor smatra da je nastala još u paleozoiku. Nakon toga je bila ispunjena nanosima koji su u nedavnoj prošlosti evakuirani. Šupljine u spilji nastale su sporim gibanjem temeljnice duboko ispod površine, ali brzim giba njem blizu površine vadoznog horizonta.
Dva dalja priloga teoretskog su značenja. Prvi je pokušaj kvantitativna određivanja brzine evolucije spilja s obzirom na njihovu duljinu (R. L. Curl, Stochastic Models of Cavern Development, p. 66-76). Drugi raspravlja o primjeni geometrijskih metoda u objašnjenju oblika u pećinama (A. L. Lange, Geo metrical Basis for Cave Interpretation, p. 77-84).
U ovom simpoziju sudjelovali su ne samo vodeći stručnjaci već se rasprav ljalo na osnovu poznavanja velikog broja spilja. Svako je predavanje bilo po praćeno živom diskusijom koja je u glavnim linijama objavljena. U Sjedinjenim Državama gotovo je 1,000 spilja snimljeno tokom posljednje dvije decenije.
Iz rezultata ovog simpozija izlazi da su spilje nastale u pojasu zasićenosti odmah ispod razine lokalnog ili regionalnog piezometrijskog horizonta. Po stanku spiljskih kanala pogodovali su kemijski i biokemijski procesi koji su u ovoj zoni razvijali tokom oksidacije sulfidnih minerala i organske materije u vapnencima.
Kao što smo vidjeli, gornje se objašnjenje primjenjuje od god. 1930., a teorija izoliranih protjecajnih kanala napuštena je. O ovoj bi izmjeni trebalo i kod nas voditi računa.


________________
DVE PEĆINE U OKOLINI IMOTSKOG POLJA*
Peć
Veliki ulaz u pećinu gleda prema jugu i nalazi se skoro pri vrhu otseka iznad vrela Tihaljine. Ulaz je širok oko 20 m, a u središnjem delu visok do 8 m. Kad se dođe na ulaz pred očima pukne ogromna prostorija, čiji se najdublji delovi gube u tami. Dno pećine se u početku spušta a zatim se ponovo izdiže u vidu jednog poprečnog uzvišenja od rastresitog materijala. Ulegnuće između ulaza i poprečnog uzvišenja je duboko oko 8 m i dno mu je prekriveno slojem vlažne gline. duž poprečnog uzvišenja pećina je široka oko 60 m, a visina je tavana iznad uzvišenja približno 25 m. Uzvišenje je udaljeno od ulaza oko 65 m.
J. Daneš1 je dolazio samo do poprečnog uzvišenja, jer je dalje dnevna svetlost vrlo slaba. Dno pećine dalje pada do kraja koji je od uzvišenja udaljen oko 45, a niži do 8 m. Uzvišenje od rastresitog materijala deli, dakle, veliku pećinsku salu na dva dela. Horizontalni presek oba dela zajedno ima oblik elipse.
U profilu iznad vrela Tihaljine se lepo vidi da se pećina nalazi skoro u temenu antiklinale, i to na dodiru dolomitske podloge i povlate od pločastih krečnjaka. Tavan pećine je od pločastih krečnjaka, čijim se ljuštenjem i stropoštavanjem pećina stalno širi. U središnjem delu, gde je ovo oburvavanje bilo naročito moćno, tavan pećine je najviši, a od oburvanog materijala obrazovalo se je uzvišenje koje ju je izdelilo na dva spomenuta dela. Uzvišenje se sastoji od blokova pločastog krečnjaka vrlo promenjivih veličina, što lepo ukazuje na prirodu njihova postanka. I po drugim delovima pećine ima sličnih krševa od oburvanog materijala pomešanih sa malim količinama gline. Samo su najniži delovi među sobom cementirani. Po obliku rastresitog materijala jasno se vidi da su oburvavanja vrlo mlada i da sus se često ponavljala; zato na stranama pećine nema ni pećinskog nakita. Jedini pećinski nakit u ovako velikoj prostoriji pretstavlja divna draperija u levom delu dna pećine; po njenom obliku i živim bojama se vidi da je vrlo mlada.
Velika podzemna sala Peći dobro je poznata stanovnicima okolnih sela koji i samo vrelo Tihaljine zovu “Podpeć”. Ranije, kad je stočarstvo bilo razvijenije, u Peći je leti preko dana zatvarana stoka.
Izgleda, kao da se pećina sastoji samo iz ove velike podzemne prostorije, ali će vam vešt vodič pri samom kraju u rastresitom materijalu pokazati veštački napravljen uzan prolaz, kroz koji se ulazi u drugi manji deo pećine. U ovaj su unutrašnji deo dugo vremena ulazili samo vešti krijumčari duvana. Kroz uzani prolaz, puzeći ulazimo u manju salu koja je duga 15, široka 10, a u središnjem delu visoka 5 m. Kad iz ove sale pogledamo prema ulazu vidimo da je ona ranije iz prednje sale bila pristupačnija i da je ulaz zatrpan oburvanim blokovima pločastog kreč nja ka. Dno ove sale je posuto većim brojem zdelastih uzvišenja, koja pretstavljaju početke stvaranja stalagmita, a po strani su se nagomilale kore bigra.
Najlepši je deo Peći koji se sa severoistoka spušta u unutrašnju salu. Ovaj je kanal dug oko 8 m, a prosečna mu je širina 2 m. Dno kanala je prekriveno debelom naslagom bigra koji se nagomilao u obliku većeg broja manjih slapova. Ivicom svakog slapa bigar je nagomilan u većim količinama, tako da svaka stepenica u stvari pretstavlja jedno malo ulegnuće koje je u kišnim vremenima ispunjeno vodom. Bigar je većinom iskristalisao i kristali kalcita živo svetlucaju na svetlosti lampe. Pored dve bočne galerije iz kanala se odvaja jedan vertikalni kanal, ali smo pažljivo utvrdili da oni nemaju nastavka. Pri vrhu se kanal završava jednom malom salom, čiji su prečnici 3 do 4 m, a visina oko 2 m. Nema nikakva sigurna traga da se pećina dalje produžava. Jedino se u zidu krajnje sale vidi mala pukotina sa prečnikom do 15 sm, čije su strane pokrivene bigrenim korama; kroz ovu pukotinu verovatno pritiče voda za vreme kiša.
Nismo mogli ništa sigurno utvrditi što bi ukazivalo da je Peć raniji kanal, kroz koji je izbijalo vrelo Tihaljine. Velika podzemna šupljina se obrazovala razaranjem dolomitske podloge i obuhvatanjem pločastih krečnjaka. U Peći se lepo vidi kako je dodir dolomita i krečnjaka pogodan za obrazovanje velikih podzemnih šupljina. Peć se danas sastoji iz dva različita dela: prednjeg, većeg koji se naglo povećava oburvavanjem pločastih krečnjaka i unutrašnjeg, manjeg dela, kojeg taloženje bigra postepeno zatrpava.
Javni Doci
Pećina Javni Doci nalazi se u selu Krstaticama u podnožju brda Vitrenika na apsolutnoj visini od 720 m. Prednji deo pećine je odavno poznat meštanima koji se, radi nemanja potrebnih sretstava, nisu usuđivali da uđu u njene dublje i najlepše delove.
Ulaz u pećinu se nalazi na strani jedne prostrane vrtače i gleda prema jugozapadu. Do samog ulaza treba sići niz strmo ulegnuće, duboko oko 8 m. Niz strane ulegnuća osiplje se rastresiti materijal i zatrpava i sam ulaz, radi čega redovno treba sklanjati rastresiti materijal da bi se moglo ući u pećinu. 
Rastresiti materijal koji se osiplje do ulaza prodire i u samu pećinu, tako da je njim prekriveno i dno glavnog kanala u prednjem delu pećine. Dno ove sale je strmo nagnuto, tako da je razlika između najvišeg i najnižeg dela 4 m. Sala je dugačka oko 11 m, a u najnižem delu je visoka do 8 m. Širina sale je nejednaka, jer je rastresiti materijal zatrpao u desnom delu veliki deo prostorije. Sudeći po njegovoj količini izgleda da je čovek ubacio dobar deo rastresitog materijala. Dok je desna strana sale niska i prekrita rastresitim materijalom, leva je visoka i stenovita i u njoj se nalaze dve bočne galerije: prva duga oko 6, a druga 4 m. Ove dve galerije su međusobno spojene uzanim kanalom a prva ima i neprohodnu vezu sa ulegnućem pred ulazom. Obe bočne galerije se nalaze iznad dna glavnog kanala: prva za 1,5 a druga za 3 m. Leva stenovita strana glavnog kanala je prekrivena draperijama koje su naročito lepe u krajnjem delu gde se pri vrhu završavaju jednim velikim stalagmitom. Pored leve strane je i jugoistočna koja se delom sastoji od zida zbijenih stalagmita, bogato ukrašena. Nažalost, nakit ovog prednjeg dela pećine je mnogo oštećen, jer tu često silaze čobani i deca. Pri kraju se glavna sala produžava prema severoistoku, gde se na kraju završi jednim vertikalnim kanalom, dubokim oko 3 m.
U dnu glavne sale prednjeg dela ima uzan prolaz kroz koji se preko otseka od 1 m silazi u zadnji deo pećine. Najpre se uđe u jednu skoro okruglu salu, dugu 7, a široku 6 m. čiji je tavan visok 18 do 20 m. Ova je sala drukčija od prednjeg dela pećine, ovde nema ni traga rastresitom materijalu, a strane su bogato ukrašene pećinskim nakitom. Južnu i jugoistočnu stranu ukrašava veća grupa lepih stalagmita i stalaktita. Ostali su zidovi bogato ukrašeni draperijama. Iz ove se sale vidi da je unutrašnji deo pećine izdvojen od prednjeg zidom gusto zbijenih stalagmita i da se u ovaj deo može ući i kroz bočni kanal (I), ali je taj ulaz nezgodan, jer se završava otsekom od 2 m iznad dna okrugle sale.
Preko poprečne prečage, visoke oko 1 m, možemo preći u drugu salu koja je duga oko 10 m a nešto uža od okrugle sale. Zapravo, ove dve sale čine jednu jedinstvenu prostoriju, koja je samo izdvojena spomenutom prečagom. U levom zidu druge sale ima uzan kanal, koji nije prohodan, ali smo pomoću svetlosti utvrdili da je dug oko 4 m i da se dalje ne produžava. Unutrašnji deo pećine Javni Doci pretstavlja prostranu i bogato ukrašenu podzemnu prostoriju.
Pećina je izdužena u pravcu pružanja slojeva i izgleda da su se njene prostorije obrazovale poglavito u jednoj grupi dobro uslojenih rudistnih krečnjaka koji su dosta podložni mehaničkom raspadanju.
________________


BILJNI POKROV NA KRŠU 
U SVJETLU RAZVOJNIH ETAPA*
Biljni pokrov je indikator razvojnog procesa. Ogoljelost krša objašnjavana je povijesnim legendama, koje su neuskladive s očitim suvremenim procesima.
Smatramo da je potrebno usredotočiti pažnju na suvremena stanja i aktivne procese, te u prošlosti ići koliko je moguće i potrebno. Razumijevanje suvremenih procesa i odnosa olakšava rekonstrukciju prilika u prošlosti.
SUVREMENI PROCESI
Poslije drugog svjetskog rata nastupile su korijenite izmjene, koje se ogledaju u biljnom pokrovu, a time i u krškom pejzažu. Ratni vihor i narodna borba posebno su zahvatili krške krajeve, unijeli nemir u oskudan kraj i uključili ga u opća zbivanja. Izmjene dobivaju još više na značenju kada se ima u vidu zatečena usitnjenost, disperzija i teška pristupačnost naseljima. U novim odnosima došlo je do naglog raseljavanja: seobe prema gradskim, pa i udaljenim centrima. Tome treba dodati organizirana preseljavanja u plodnije krajeve. Siromaš tvo, oskudan inventar, te u ratu razrušena naselja, olakšavali su napuštanje očinskog doma.
Presudno je značenje imala i zabrana gajenja koza koje su na degradiranoj krškoj vegetaciji najuspješnije životarile, te upornim brstom širile goleti. Zabrana otpornih koza značila je gubitak najvažnijeg elementa seoskog gospodarstva na kršu. To je povećalo siromaštvo i poticalo iseljavanje.
U poratno doba ojačalo je novčano-tržišno gospodarenje i potisnulo autarkijsku izoliranost. U obnovi porušenih i gradnji novih kuća stanovništvo se orijentiralo na komercijalnu pilansku ponudu; čvorugavo drvo s krša izgubilo je na cijeni, te tako smanjen pritisak na krške šume.
U novijim odnosima brzo opada i gajenje ovaca, što je bilo u nazatku i u predratnom vremenu. Atraktivniji i pristupačniji tvornički tekstil potisnuo je značenje ovčijeg runa i domaćeg sukna, specifičnih vrijednosti ranijeg autarkijskog životarenja. Nužna kretanja ovčijih stada, između nizinskih zimovališta i ljetnjeg planinskog napasivanja, bila su vezana s velikim naporom i oskudnim životarenjem stočara. Za taj život “uz blago” nema više sklonosti ni dovoljno radne snage. Osjetljivoj ovci trebalo je osigurati dodatnu zimsku prehranu branjem lišća i sječom lisnika “grma”. Ni za taj posao nema više sklonosti i mogućnosti.
Uz napuštanje starog načina privređivanja i s njim povezanog utjecaja na biljni pokrov, važni su i novi elementi socio-ekonomskog procesa. Štednjak je brzo potisnuo otvoreno ognjište koje je gutalo velike količine drveta, a sagorijevali su i iskrčeni panjevi, te je ostala kamenjarska golet. Brzo širenje elektrifikacije potisnulo je u zaborav luč i svjetlo otvorenog ognjišta. Elektrifikacija je mnogostruko izmijenila način života, međusobno povezala krajeve i ljude, te osvijetlila nove razvojne putove. Električno kuhanje i grijanje smanjilo je potrošnju ogrjevnog drveta i bitno pridonijelo regeneraciji biljnog pokrova. U tom smislu posebno je značajan utjecaj plinifikacije. Butan je ekonomičniji od električne energije, a bitno utječe na seoski mentalitet, koji je bio tradicionalno konzervativan i nepovjerljiv. Još ima domaćica koje su počele održavanjem vatre na otvorenom ognjištu zaprećavanjem glavnji u pepeo, a danas brzo i umješno rukuju butanskom bocom i električnim aparatima.
Rezultat navedenih brzih izmjena jeste izrazita obnova biljnog pokrova, čak i na površinama koje su se nedavno isticale ogoljelošću. Nakon tri decenije gube se u pejzažu ranije oštre međe između privatnih i čuvanih ograda te bezobzirno napadanih zajedničkih pašnjaka – “muše”, “komunade” i sl. Još poslije rata bile su padine Učke prema Kvarneru prošarano pokrivene šumom i šikarom s oštrom međom između privatnih posjeda i zajedničkog pašnjaka. Sada se Učka ističe kao jedinstven zeleni bedem u kome se gube sela koja su se nedavno “balkonski” isticala. Začuđuje da je zelenilo obnovljeno i na surim strmcima Biokova, posebno u višem dijelu gdje su čiste magle. Primorske padine Mosora bile su siva kamenjara, a sada se obnavlja zeleni pokrov itd.
Relativno brza regeneracija biljnog pokrova zorna je pouka i dokaz netočnosti populariziranih mišljenja kako su davne inozemne okupacije posjekle šume i proširile goleti; okrivljavani su Mlečani, Turci, a čak i Rimljani! Sada je očito da je vrijeme od završetka mletačke okupacije (1797.) bilo dovoljno da se biljni pokrov obnovi u nekoliko ciklusa, a što de se tek reče o mileniju i pol godina od rimske vladavine? Takva gledanja su neopravdana i s obzirom na očuvanost biljnog pokrova u krajevima koji su najduže bili pod mletačkom okupacijom: Korčula, Lošinj, sjeverni dio Cresa, Istra i dr. Naprotiv, najveće ogolićavanje je izvršeno u krajevima gdje se tuđinska vlast ne može okrivljavati. Uništenje, odnosno očuvanje biljnog pokrova odražava socio-ekonomske prilike kroz koje su prošli krški krajevi.
I umjetno pošumljavanje je pridonijelo širenju zelenog pokrova. Glavni umjetni nasadi su oko većih naselja i na prometno pristupačnim mjestima. Taj umjetni udio počinje od naselja, od kojih prijeti i nova opasnost.
Smanjivanjem, a mjestimice i potpunim napuštanjem stoke, obnavlja se cjelokupna vegetacija, a posebno sitno raslinje i trava. Ta sitna vegetacija naglo izrasta s proljetnim kišama, a osuši se u ljetnim sušama. I najmanja neopreznost izaziva požare koji se iz travne potpale brzo šire. Opasnost je povećana izmjenom načina i ritma druš tvenog života. U doba pokretnog stočarenja tokom ljeta se boravilo na planinskim pašnjacima, a na niske i sušne krajeve društveni je pritisak bio najmanji. Sada je obratno: ljeti se ostaje u nizinama i društveni pritisak se na specifičan način povećava, posebno u užem primorju.
Slikovito krško primorje postalo je privlačno turističkoj plimi, koja je najveća u najsušim i najtoplijim mjesecima. Nedovoljno upućeni i neoprezni, posebno automobilizirani turisti preko dana traže hlad, a noću i prenoćište. Opušcima i paljenjem vatre lako izazivaju požare koje je teško zadržati. I bačen opušak iz automobila ili iz ruku neoprezna šetača lako izaziva požar. Borba protiv požara posebno je teška zbog bezvodice, krševitosti terena, čestih vjetrova i depopulacije sela.
Ljetni požari su velika i sve složenija opasnost, a pogađaju prvenstveno vrijedne i privlačne krajeve i okolicu većih centara, dakle, one prostore kojima je vegetacijski pokrov najdragocjeniji. Primjenjuju se različiti načini borbe protiv požara, ali s ograničenim uspjehom; ljetna turistička sezona praćena je sa zebnjom i doživljavanjem tragičnih iznenađenja.
Devastacija prvobitnog biljnog pokrova bila je uvjetovana posljedicama nužne društvene aktivnosti, a sada odlučujuću ulogu ima ljudsko ponašanje. Nužno je sredstvima efikasnog informiranja objasniti bit opasnosti i nuždu odgovornog vladanja. Potreba odgovornog ponašanja karakterizira suvremeni trenutak obnove i uzgoja biljnog pokrova na kršu, posebno u priobalnom pojasu.
PRIJELAZNA FAZA
Ovu fazu karakterizira prijenos gospodarskog težišta sa pokretnog stočarenja na poljodjelstvo, odnosno sa sezonskog preseljavanja na sesilan način. Bio je to spor i složen proces. Ključno značenje je imalo uvođenje novih agrarnih kultura koje traže veću i trajniju, posebno ljetnju njegu. Preokret počinje tokom 18. stoljeća i nastavljen je do kraja Drugog svjetskog rata.
Važnu ulogu je imalo uvođenje gajenja kukuruza, koji je privlačniji od tradicionalnog ječma, prosa i sl. Kukuruz traži veću njegu: okopavanje s prorjeđivanjem, te zagrtanje protiv suše. Posao se obavlja ljeti, što je mijenjalo navike pokretnih stočara koji su ranije selili s blagom na planinske pašnjake. Širenje osjetljive kulture povezano je s utvrđenim kalendarom radova, što je trebalo naučiti i poštivati. Kukuruzu pogoduju visoke temperature i vlaga, čime se širi natapanje gdje je to bilo moguće. Ograničavamo se na značenje i utjecaj kukuruza. Pratile su ga i druge kulture, među kojima je najvažniji krumpir, koji uspijeva u nizinama (rani) i na planinama (kasni). Krumpir bitno modificira i način života: treba ga posebno pripremiti, a ohlađen postaje neupotrebljiv. Redovito kuhanje i pečenje bilo je teško izvoditi kod pokretnih stočara, jer vatra trajno ne gori, a posuđe je bilo oskudno.
Poljodjeljstvo je organski povezano sa stabilnim naseljima, u kojima se čuvaju urod, sjeme i alat, a kontinuitet stanovanja povećava ljudske zahtjeve i kućni inventar. Nastaju dvojna naselja: trajna u nizinama i povremena, ljetna na planinama. Između njih se raspoređuju članovi obiteljske zadruge, a svi se okupljaju u zimskim boravištima, tj. u trajnim naseljima.
Proces preokreta ubrzavanja opće promjene tokom 19. stoljeća, posebno jačanjem komercijalnog vinogradarstva u primorju i gajenjem duhana u Zagori i Humini. Obje kulture traže ljetnu njegu; donose novčani prihod,  te izmjenjuju iskonsku ulogu “blaga”. Konobe u vinogradarskim i sušionice u duhanskim krajevima utječu na dimenziju i izgled kuća. Sve te izmjene odražavale su se u socijalnoj strukturi, biljnom pokrovu i izgledu pejzaža.
Poboljšani su uvjeti življenja i stanovništvo brže prirašćuje; razgranatost poslova podržava zadružnu zajednicu. Pritisak na biljni pokrov dobiva nove oblike i specifičan prostorni raspored, povezano s polo žajem i veličinom stalnih naselja.
Smještaj trajnih naselja veže se uz obradive površine i njihove su veličine proporcionalne. Osunčanost pogoduje ljudskim nastambama, a stoci omogućuje duže zimsko napasivanje. Stoka je i dalje bitan elemenat privređivanja. Gnojenje je odlučujući faktor u gajenju kultiviranih biljki; dvije grane seoskog gospodarstva međusobno se isprepliću i dopunjuju. Grade se stabilne staje i torovi, a stajsko gnojivo pažljivo prikuplja. Koliko je moguće češće i duže stoka se i tokom zime napasuje da bi se uštedjela i dotekla nakupljena zimska prehrana. Za zimsku prehranu bere se list jasena ili sijeku i ustožuju grane jasena i hrasta, što je vršeno prvenstveno u blizini trajnih naselja. Otkos na poljima imao je malo značenje i korišten je prvenstveno za tegleću stoku.
Uzduž ruba polja oblikuju se nizina sela, a u glavnim poljima razvijaju se središnja naselja, čiji se atribut uključuje u naziv polja1. Gradnja trajnih kuća treba građevno drvo, koje se, u gospodarskoj i prometnoj izoliranosti, dobiva iz domaćih krških šuma. Prevladavale su prizemne kuće, redovito građene suhozidom i prekrivane raženom slamom. Za takvu kuću zadovoljavala je čvorugava drvena građa. Drvo je bilo potrebno za različite pregradne lijese i alatljike.
Trajna naselja karakterizira otvoreno ognjište na kome sagorijeva mnogo drveta. Vade se i lože čak i panjevi odsječenih stabala. Život se odvija oko trajnih naselja. U blizini njih se zadržavaju i zimuju stada, a od njih treba zaštititi obrađene površine. Mnogostrukim korištenjem biljnog pokrova oko trajnih naselja šire se kamenjarske goleti, koje su u ovoj prijelaznoj fazi dobile najveće razmjere.
Sesilni život i agrarno valoriziranje zahtijevali su utvrđivanje posjedovnih odnosa i prava. U krajevima austrijske i venecijanske uprave već je u 18. stoljeću izvršeno katastarsko snimanje. Brzo nastupa glad za posjedima, te se privatni posjedi šire na štetu zajedničkog pašnjaka. Nastaje “pejzaž s ogradama”, karakterističan za krajeve bivše venecijanske i austrijske uprave, a djelomično i za nisku Hercegovinu. Oko trajnih naselja počelo je ogolićavanje krša, a širenjem ograda jača i obnova vegetacije.
Povećanje novčanog prihoda omogućuje kupovinu tvorničkog tekstila, što smanjuje tradicionalno značenje ovce, kojoj razvoj poljodjelstva i širenje privatnog posjeda suzuje prezimno napasivanje. Ovcu zamjenjuje otporna koza, koja se brže kreće i sama se prehranjuje u zimskim uvjetima; brsti ono što može dohvatiti propinjanjem ili čak penjanjem na stabla. U proljeće kozi pomažu i stočari sječom viših grana. Brst je proširila goleti i u pojas dalji od naselja.
Gajenje koza je rentabilnije, posebno u novim uvjetima jačanja novčane komponente gospodarstva. Koza naraste do težine veće od onih sitnih ovaca. Brže se množi. Jačanjem komercijalne komponente gospodarstva porasla je važnost stočnih “pazara”, na kojima je dominirala prodaja i kupovanje koza, a u proljeće kozlića. Novčani prihod i poboljšanje standarda povećavaju potražnju mesa, posebno u primorskom kraju, gdje je komercijalnim vinogradarstvom i razvitkom središnjeg mjesta ojačalo novčano gospodarstvo.
Vrhunac ovog razvitka bio je 30-tih godina 20. stoljeća, kada je ogolićenost krša dostigla najveće razmjere. Međutim, intenzivno gajenje koza nije moglo dugo trajati i u sebi je imalo uzroke nazatka. Raz mahalo se u etapi kad težište gospodarenja prelazi na poljodjelstvo, s kojim se gajenje koza teško usklađuje. Hitra koza lako preska če zidove ograda i pravi štete poljodjelstvu. I pastir mora biti hitar i sposoban da ima nadzor nad pokretnim stadom. Težak “kozarski” posao znači žrtvu i nije cijenjen u obiteljskoj zajednici i društvu uopće. O tome treba voditi računa kad se govori o obnovi gajenja koza.
Gradnja novih, većih i udobnijih kuća “u klak” bila je povezana s paljenjem vapnenica i sječom velikih površina šume, posebno primorske šikare. Većinom je to bilo na privatnim posjedima. Najviše je vapnenica paljeno neposredno pred Drugi svjetski rat, kad je jačala povezanost s drugim krajevima.
Upoznavanje drugih krajeva, većih mogućnosti zarade i povoljnijeg života poticalo je iseljavanje – u početku radno i privremeno – kako unutar zemlje i Europe, tako i preko oceana. Prekooceansko iseljavanje bilo je najveće oko posredničkih centara i u priobalju, gdje je prihod od komercijalnog vinogradarstva i pomorstva donosio novčani prihod, odnosno kreditno povjerenje. Probijanje i organizacija prometnih veza poticali su mobilnost i olakšavali iseljavanje.
Ratni vrtlog zatekao je krški kraj socio-ekonomski nestabilan i s težnjom da se uključi u život širih prostora. Ratni kontakt s ljudima iz daljih krajeva i općim zbivanjima ubrzao je proces i dao zamah suvremenim odnosima pune otvorenosti i usaglašavanja s mogućnostima života u povezanom društvu.
Prijelazna faza je karakterizirana ubrzanim porastom stanovništva, prevagom sesilnog života, degradacijom biljnog pokrova u blizini naselja, te širenjem privatnog posjeda i obnovom zelenila na njemu. U taj proces su pojedini krajevi uključeni u različito vrijeme, o čemu ovisi stadij izmjena. Izmjene ovise i o visinskom položaju: veća su u nižim krajevima, gdje je došao do izražaja utjecaj komercijalnog vinogradarstva, gajenje duhana i iseljavanje. Naprotiv, u višim krajevima stočarenje je zadržalo temeljnu ulogu, ali je otežano prezimno migriranje u pitomije i niske krajeve.
DUGO DOBA POKRETNOG STOČARENJA
Pokretno stočarenje zauzima najveći i prvi dio humane prošlosti našeg kraja. Gornju među čini prijelazna faza, a donja se gubi u tami prošlosti. Elementi tog načina života doprli su i do našeg vremena. Lijep i sadržajem bogat termin “blago” dobro sintetizira socio-ekonomske prilike. Blago je bilo glavni oslonac opstanka i izvor života; njemu je poklanjana posebna pažnja i prema njegovim potrebama prilagođavan je i ljudski život. Teško je dokučiti sve pojedinosti tog životarenja; prema karakterističnim elementima treba zaokružiti cjelinu.
Koza (“sirotinjska majka”) bila je glavni sastavni dio blaga. Njena je ključna i nezamjenjiva uloga u osiguranju odjeće; uz iskonski kožuh, vuna je prerađivana u različite tkanine. Ovca traži travne pašnjake, koji su najbolji na planinskim rudinama, iznad pojasa šume, ali ti su pristupačni samo ljeti. Na planinskim rudinama blago se oporavljalo nakon oskudnog prezimljavanja, a i ljudi su se osvježavali. Prezimljivanje je bilo glavna poteškoća submediteranskog stočarenja. Sam termin mnogo kaže. Mogućnosti prezimljavanja na otvorenom bile su ograničene na uski pojas Humine i primorja; pristup na otoke bio je težak i ograničenog značenja. Prodori hladnoće i snježni pokrovi uzrokovali su štete i stradanja. U proljeće se oprezno izdizalo na planine, a u jesen nastojalo što duže ostati na planinskim i usputnim pašnjacima. “Meki”, proljetni mjeseci bili su teški za blago i ljude. Prostranstvo rudinskih pašnjaka može se objasniti i umjetnim širenjem, najvjerojatnije paljenjem šume. Naprotiv, u nizinskom prezimnom pojasu stočari su bili oprezniji prema vegetaciji.
Visoka vegetacija bila je zaklon blagu i ljudima. Posebno su bile cijenjene “dubrave” zbog mnogostruko vrijednog žira i moćnih krošnji. Rašireni toponim “dubrava” ukazuje na ekološke prilike, društvenu vrijednost i cijenu tih prostora. Dubrave su devastirane u prijelaznoj fazi zbog vrijednog drveta “strženovine”. Prisojne padine “prančioci” bile su korištene za zimske popase i na njima je prirodna vegetacija najjače potisnuta. Maslinici, vinogradi, a manje i zimsko povrće ograničavali su pristup stoke u uže primorje. Širenje i slijed kupovanja teritorija Dubrovačke Republike odražava oprezan odnos prema potrebama stočarskog zaleđa.
Uz ovcu, važan sastojak blaga bili su konji, koji su omogućavali stočarska migriranja, prenoseći skroman kućni inventar i nemoćne. Od goveda vjerojatno je veće značenje imala krava (mlijeko), a favoriziranje teglećeg vola oznaka je jačanja poljodjelstva u prijelaznoj fazi.
Organizacija mobilnog stočarskog života pogodovala je plemenskoj društvenoj strukturi. Nužno je bilo dogovorom utvrditi i poštivati međusobna prava i obaveze. Raširenost mogila i stećaka odražava prostiranje stočarenja, a dimenzije i topografski položaj ukazuju na način života. Obrada spomenika upućuje na veze s umješnim primorskim klesarima. Iz te povezanosti i njenog razvitka potiče odnos Dubrovnika i stočarskog zaleđa.
Iznenađuje da uzduž “dubrovačkog trgovačkog puta” nema tragova postaja za odmor ljudi i tegleće stoke, te uskladištenja robe, a u najvišem pojasu gube se tragovi pouzdanih trasa. To je u skladu s prirodom i značenjem stočarenja koje je sezonskim kirijaškim uslugama omogućavalo posredničku ulogu Dubrovnika. Konji su bili funkcionalno uključeni u organizaciju stočarskog životarenja; bili su iscrpljeni slabom zimskom ishranom i oporavljali bi se na planinskim rudinama. Dubrovnik je umješno zaposlio oporavljene konje i goniče. Kirijaši su dovozili mnogostruko potrebnu sol, te prevozili robu između daljeg zaleđa i Dubrovnika. Otpočivali su na mjestima koja su bila pogodna za odmor i oporavak konja. Planinski stanovi bili su glavna mjesta odmora i osvježenja. Tamo su se, prema potrebi i mogućnosti, zamjenjivali konji i goniči. Zbog toga se put od Čemerna grana u staze prema Zelengori, Volujaku i dr. Kirijanje je bio bitan elemenat stočarskog životarenja.
Očita je povezanost i utkanost Dubrovnika u život stočarskog zaleđa, u kome se još uvijek misli na Dubrovnik kad se kaže “grad”. Impozantnim utvrdama i posebnim režimom komuniciranja iskusna  Republika je umješno podržavala taj odnos i jačala svoj prestiž.




Literatura
Bauermann, A., (1967): Fernweiderwirtschaft in Südosteuropa. Ein Beitrag zur Kulturgeographie des östlichen Mittelmeergebietes, Braunschweig.
Boué, A., (1952): La Turquie de l’Europe. Paris.
Roglić, J., The geographical Setting of medival Dubrovnik Geographical Essays on Eastern Europe. Russian and Easteuropean Series V, 27, Indiana University Publications, Bloomington, 141–159.
Roglić, J., (1970): Die Gebirge als die Wiege des geographischen Geschehens in Südosteuropa. Colloquium geographicum, b. 12, Argumenta geographica, 225–239.
Weigand, D., (1894–5): Die Aromunen, B. I-II, Leipzig.
________________
PRILOG POZNAVANJU RAZVOJA CVIJIĆEVE MISLI O KRŠU*
POVODOM  IZDANJA “LA GÉOGRAPHIE DES TERRAINS CALCAIRES” 1
Veliko Cvijićevo životno djelo i značenje u našem znanstvenom živo tu zaslužuju da se posebnom studijom osvijetli bit i razvitak njegove znanstvene misli. Mi ćemo se ovdje ograničiti samo na bitne momente u razvitku njegovih gledanja na problematiku krša. Ovo može dakle biti samo prilog i poticaj mnogo opsežnijem zadatku koji čeka druge. Povod nam daje objavljivanje spomenutog posmrtnog djela, a uzroci su mnogo dublji i važniji.
Cvijić je gotovo četiri decenija izučavao krš i uglavnom vršio pionirski rad. Razumljivo je da su Cvijićeva znanstvena gledanja prilago đi vana novim vlastitim saznanjima i općem razvitku istraživanja. U mnogim pitanjima Cvijić nije zauzeo konačan stav, a ponekad je istovremeno zastupao različita pa i suprotna mišljenja. Cvijić je radio pod specifičnim uvjetima koji se odražavaju u njegovu radu. Često se citiraju Cvijićeva gledanja a da se ne vodi računa o ovom razvojnom momentu. Time se Cvijiću čini nepravda koja je naročito u njegovu slučaju neopravdana, jer je on isticao razvojni karakter znanstvenog rada.
Da bi se bogati Cvijićev rad o kršu pravilno koristio, treba ga po znavati u cjelini. Svrha nam je da sa tog aspekta damo pregled Cvijićeva rada na problemima krša.


Originalne koncepcije. Polazni moment u Cvijićevim gledanjima na reljef krša je njegova doktorska disertacija; objavljena je 1893. na njemačkom jeziku2, a srpski prijevod dvije godine kasnije.3 Dva se teksta ne znatno razlikuju i manje nego što bi se moglo zaključiti iz različitih pod naslova: u originalu “pokušaji morfološke monografije”, a u prijevodu “geografska monografija”. U vremenu između objavljivanja originala i prijevoda izašli su: E. A. Martel, Les abimes, Paris 1894. i F. Kraus, Hohlenkunde, Wien 1894. te se Cvijić u beogradskom izdanju na njih osvrće. Za nas je važnije i za Cvijića značajnije beogradsko izdanje te ćemo se na njega u prvom redu pozivati.
Do pisanja “Karsta” Cvijić je neposredno upoznao krš istočne Srbije, Slovenskog primorja i Istre i proputovao duž obale i preko krša Crne Gore i istočne Hercegovine.4 Njegovu glavnu pažnju okupile su po nikve i njima je posvećen glavni dio “Karsta” (str. 18-89). Smatra da ponikve “daju karstu naročiti predeoni karakter”. Uspješno dokazuje prvenstveno ulogu korozivnih procesa prema tumačenjima geologa Mojsisoviesa i Dienera i pobija generaliziranu teoriju urušavanja koju su zastupali austrijski speleolozi.
“Normalne vrtače (kurz. Cv.) su nastale različitim dejstvom površin ske vode koja ulazi u pukotine i proširiva ih u levak” (str. 80), tzv. “nor malna vrtača” je dakle ljevkastog oblika.
U ovom početnom radu Cvijić stalno ističe da je vapnenac per meabilna stijena. “Bezvodnost na površini, a obilje vode u dubinama hidrografski su karakteri karsta” (str. 90). “Normalne doline su retke ili ih nema nikako, na njihovo mesto stupaju slepe doline” (str. 100). Očito, što će se potvrditi kasnijim radovima, nije još raščistio da li je “per meabilnost” primarna osobina ili sekundarna pojava. Na “permeabilnom” vapnencu je normalna dolina izuzetna pojava, a slijepe doline, koje stu paju na njihovo mjesto, jesu karakterističan oblik.
Iz teksta se ne vidi da Cvijić razlikuje poroznost i propusnost. Dok se za vapnenac ne može reći da je porozniji od stijena koje se sma traju izrazito nepropusnima, on postaje propustan duž pukotina, i to zbog specifičnih procesa. Odsutnost ove distinkcije slaba je strana naših radova o kršu uopće. Po svemu izgleda da je Cvijić smatrao vapnence pri marno propusnima, tj. poroznima, što svakako ne odgovara činjenicama.
“Polja” (sic) su “upravo jedine ravnice zgodne za kulturu i zovu se poljima” (str. 113). Ovaj prvi Cvijićev naziv i određivanje osobina veoma su adekvatni. Cvijić u ovom početnom radu ne objašnjava genezu polja kao ni drugih oblika, čak i za ponikvu nije objašnjeno kako nastaje njen ljevkasti oblik koji svakako nije jedini a možda ni najkarakterističniji.
Cvijić ponavlja kako su polja “ispunjena neogenim jezerskim sedimentima” iz čega slijedi da su oblici stari, tj. stariji od naslaga koje ih “ispunjavaju”. Pri tom će shvaćanju Cvijić ostati i u kasnijim ra dovima. Želimo naročito istaći Cvijićevo objašnjenje poplave polja. “Ka nali, kojima voda otiče, nisu dovoljno prostrani, nisu prilagođeni ovom nenormalnom priticanju vode; to je uzrok povodnjima (kurz. Cv.), koji u poljima nastaju. Od razmere, u kojoj stoji priticanje i oticanje vode zavisi intenzitet i vreme trajanja povodnja” (str. 140). Bez obzira na razlike u tumačenju uzroka ovog nerazmjera treba istaći da je ovu početnu Cviji ćevu konstataciju iskustvo potvrdilo i šteta što su je njegova kasnija shvaćanja bacila u zasjenak.
Značajne su još neke osnovne Cvijićeve konstatacije koje u ovom početnom radu nisu dobile odgovarajuću ulogu, a kasnije nisu dovoljno naglašene. On ističe primarno značenje litološke osnove. “Pravi karst” (Cv. kurz.) razvijen je na “čistom, golom krečnjaku”, a “oblasti od gli nastog i laporovitog krečnjaka . . . grade prelaz između pravog karsta i oblasti geoloških orgulja” (str. 168). Naglašava i važnost klimatskog fak tora. “Oblasti sa razvijenim karstom dolaze u zonu periodskih kiša . . . pošto one sprečavaju stvaranje živice nad golim krečnjakom” (str. 169). Uočena su, dakle, dva osnovna elementa koje i suvremena znanost smatra odlučnima.
I pored nekih neslaganja, npr. u objašnjenju slijepih dolina, Cvijić smatra krš primarnim i specifičnim procesom na vapnencima. “Stvaranje terrae rossae otpočinje u svakom karstu kad on postane kopnom” (str. 28), a to je u skladu i s drugom tvrdnjom o “primarnom karstu”, vezanom za strukturalne koraljne pećine (str. 167).
“Karst” je ne samo Cvijićev početni rad opće prirode već i pionirski za svoje vrijeme. Nitko do tada nije obuhvatio toliko pojava. U ovom djelu bogatom opažanjima nema općih shema i to je njegova posebna prednost. Cvijić je izvjesno uviđao praznine koje drugi suvremenici logično nisu mogli sagledati te se nije upuštao u generalna objašnjenja. Mnogo se puta, osobito u stranoj literaturi, Cvijićeve opće ideje pogrešno vežu za “Karst” odnosno za njegov njemački original. Ta će generalizi ranja doći tek kasnije. Smatramo da je za dalji razvitak Cvijićeve znanstvene misli važno podvući da on u ovom prvom radu krški proces sma tra specifičnim i primarnim na vapnencima.
Tokom 1897. i 1898. Cvijić istražuje krš visokih dijelova Crne Gore i Hercegovine i zapadne Bosne i rezultat toga su njegove dvije studije objavljene na njemačkom i srpskom jeziku.5 Prva studija raspravlja prven stveno o glacijalnim oblicima i nema posebnog značenja za razvoj Cviji ćeve misli o kršu. Jedino je značajna za polemiku izmedu Cvijića i A. Grunda. Cvijić je prigovarao Grundu što je neopravdano pripisao A. Pencku prvenstvo da je utvrdio zaravni u kršu.6 Grund je tvrdio7 da je Cvijić spomenuo zaravni tek u svom njemačkom prijevodu, tj. nakon objavljivanja Penckova rada.8
Druga studija ima ključnu značenje u razvitku Cvijićeve misli o kršu. I kod njega se već odražavaju promjene u općem razvitku znanstvene geo morfološke misli koja stoji pod snažnim utjecajem Davisove cikličke teorije.9
Tokom puta kroz Hercegovinu i naročito zapadnu Bosnu Cvijić je upoznao golemo značenje polja te im daje odgovarajuću važnost i na stoji objasniti njihov postanak. “Gotovo sve morfološke osobine polja imaju vrtače većih dimenzija, u tom pogledu se ne može postaviti nikakva osnovna razlika izmedu polja i vrtača . . . Postoji samo kvantitativna razlika” (str. 167) i “Uvale predstavljaju prelazni oblik od vrtača poljima” (str. 169). Cvijić se dakle priključio Davisovoj cikličkoj teoriji. Odsada će ove opće koncepcije utjecati na njegova objašnjenja krških oblika.
Dok je u “Karstu” na osnovu činjenica na specifičan način predočio temeljnicu “izdan vodena u karstu sastoji se iz pojedinih vodenih mla zova, koji iz pukotina i pećina na stranama duboko ižlebljenih dolina u karstu na površinu izbijaju ili se javljaju na supodini karsta” (str. 90), sada iznosi neodređeno i kompromisno shvaćanje. Cvijić govori o “nivou izdani u karstu” (kurz. R.), gdje “nije samo jedna izdan, ima ih u različitim nivoima” (str. 173), ovi nivoi su mu potrebni da bi objasnio postanak “riječnih zaravni” na dnu polja (str. 174). I pored toga Cvijić na kraju rada (str. 180) ponavlja shvaćanje o podzemnoj cirkulaciji vode u kršu, kako ga je iznio u “Karstu”.
Nakon Penckova rada o kršu Hercegovine postao je aktuelan pro blem “zaravni” (tako ih Cvijić u ovom radu naziva) te im i Cvijić posvećuje odgovarajuću pažnju. Cvijić razlikuje tri vrste zaravni. Denudacijske zaravni su razvijene jer “slabe vodene struje neprekidno mjenjaju svoje pravce, osciluju u horizontalnoj ravni, uravnjavaju zem ljište. Tako su nastale mnogobrojne denudacione zaravni, koje su pred stavnici tipskih “peneplainsa” (str. 172). “U karstu su, dakle, denudacione uravnjenosti starije primarne i više; prave fluvijatilne peneplaines koje se javljaju isključivo po dnu polja, mlade, sekundarne i niže” (str. 174). Mehanizam ovog procesa nije dovoljno jasan i uvjerljiv; osobito je teško predočiti kako rijeke u nivou izdani mogu uravnjavati i transportirati erodirani materijal, to više što se u drugom slučaju radi o zatvorenim zavalama.
Treću i najmlađu grupu zaravni čine abrazione terase. Njihov po stanak Cvijić plastično predočava. “Ali ako se denudacijonom i fluvi-jatilnom erozijom dno polja toliko spusti da se ogolite jake izdanske žice i ako su osim toga klimatske prilike takve, da u poljima nastupi poznati odnos, po kome je priticanje jače no oticanje kroz ponore i isparavanje  takva polja se preobrate u jezera” (str. 174-5). Glavni uzrok ujezeravanja “pri kraju neogena” Cvijić vidi u promjeni klime. “U to je doba počela prevladavati hladna klima, koja je u glacijalnoj periodi kulminirala. Naj važnija je osobina te klime hladnoća, uslijed koje je ova evaporacija bila mnogo neznatnija no danas.” (str. 178). “Pri kraju neogena i u diluvijumu Bosna i Hercegovina su bile zemlje bogate jezerima i glečerima. U njima je bilo tako mnogo velikih jezera da bi se s njima mogli danas u tom pogledu Alpi usporediti” (str. 180).
Objašnjavajući postanak polja, Cvijić je primijenio Davisovu cik-ličku teoriju; zbog toga je nužno pretpostavio postojanje nivoa temelj-nice. S time u vezi je lokalna i fazna smjena krškog procesa i riječne erozije. Dok je Cvijić dotada govorio samo o “krškom procesu” kao specifičnom za vapnenačke terene, ovde je, logično s obzirom na nova gledanja, u njemačkom prijevodu upotrijebio izraz “Verkarstung” (“karstifikacija”). Kako su prema ovom shvaćanju zavale polja nastale “karst nim procesom” logično im sada, bar u naslovima, daje epitet “karstna”.
Uz traženje općih shema i približavanje suvremenim vladajućim geomorfološkim idejama, za dalji su rad važna slijedeća dva momenta. Izložene teorije o postanku zaravni veoma su složene i nedovoljne za objašnjenje velikih oblika, stoga će se on tim problemima i dalje baviti. Uz to će ga veliko simplificiranje geološko-morfološke neogeno-diluvijalne evolucije dovesti u poteškoće. Cvijić neogena jezera veže za zavale današnjih polja i međusobno ih povezuje prema sadašnjim crtama reljefa, iako konstatira da su jezerske naslage poremećene. Starost jezerskih naslaga još nije utvrđena i pogrešno datiranje utječe na cjelokupnu rekonstrukciju evolucije reljefa.
A. Grund je veoma umješno i uvjerljivo uklopio svoja opažanja u opću shemu svog učitelja A. Pencka o primarnosti riječne erozije na vapnencima, nakon čega je tek nastupilo okršavanje. Djelo A. Grunda10 imalo je velik odjek i utjecaj. Grund je postavio teoriju o jedinstvenoj temeljnici u kršu prema kojoj se površinski oblici razvijaju u smislu Davisove cikličke teorije. Još nedovoljno poznate činjenice logično su uklopljene u dominirajuću opću teoriju. Penckova škola je ova gledanja bez rezerve prihvatila.11 Slijedio je velik broj radova u duhu Grundove teorije..l2
Ovi novi elementi u razvitku istraživanja krša potakli su Cvijića da zaravni, glavni sporni, a za Penck-Grundove ideje polazni reljefni ele menat detaljnije prouči. Da bi dopunio opažanja, istražuje tokom 1905, 1906. i 1908. ličko-kordunski kraj, kvarnersku regiju, dalmatinsko-hercegovačke zaravni i dio Crne Gore. Svoje objašnjenje postanka zaravni objavio je na njemačkom jeziku.13 Šteta što taj rad nije preveden te se nije u dovoljnoj mjeri odrazio kod Cvijićevih učenika.
U međuvremenu Cvijić je upoznao rezultate Katzerovih istraži-vanjal4 o starosti jezerskih naslaga, koje je odredio kao “oligomiocene” što bitno odstupa od njegovih ranijih gledanja.15 Cvijić se sada priključuje Penckovu shvaćanju o značenju postmiocenskih pokreta u evoluciji re ljefa dinarskog krša. Nakon ovih pokreta nastaje dugi period uravnjavanja reljefa, tada je nastala “zaravan . . . koja je bila blago nagnuta prema morskoj razini” (str. 126). Ciklus uravnjavanja prekinut je gornjopliocenim pokretima kojima su nastale današnje crte reljefa i počeo novi krški ciklus.16 “Oblici krša, koje proučavamo, potječu prvenstveno iz ovog drugog ciklusa” (str. 180), tj. nakon gornjopliocenih tektonskih pokreta.
Specifičan je Cvijićev način objašnjavanja postanka zaravni koje su postale posebnom “krškom erozijom”. “Površinsko spiranje (vjer. otapa nje, R.) vrši voda koja ponire, dok se u podzemlju krški tokovi usijecaju, spiraju i šire šupljine... U ovom dvostrukom radu je specifičnost spiranja i uravnjavanja krša” (kurz. Cv., str. 125). Erozijska baza uravnjavanja je podzemna rijeka odnosno temeljnica u čijoj razini rijeka teče; očito je to nemoguće s obzirom na mehanički proces erozije i evakuaciju erodiranog materijala.
Upadljiva jednostavnost i unutrašnja logika Penck-Grundovih ideja utjecali su i na Cvijića, a tome je pridonijela i ranija greška u određi vanju starosti jezerskih naslaga u poljima. Ali Cvijić i dalje ostaje na stanovištu da se morfogenetski procesi u vapnencima moraju objašnjavati specifičnim procesom, tj. otapanjem; u tome je posebna vrijednost ovog rada. Opravdano odbacuje Penck-Grundova shvaćanja o primarnosti fluvijalne erozije koja u vapnencima usijeca samo kanjone, a ovi su suprotnost zaravnima koje time dolaze do punog reljefnog izražaja. Ali Cvijić je oslabio svoja originalna shvaćanja uvođenjem pojma okršavanje “Ver karstung” (1901).
Cvijićevo objašnjenje postanka zaravni u dinarskom kršu i datiranje njihova dislociranja nije u skladu s drugim njegovim radovima što se mora nužno povezati. Istraživanjem probojnice Đerdapa Cvijić je došao do za ključka da se razina pontijskog panonskog jezera sukcesivno spuštala i ostavila sistem abrazivnih terasa.17 Nije bilo “gornjopliocenih” pokreta, koji bi poremetili starije terase.
Prema ovoj koncepciji visoke su dinarske zaravni nastale fluvijalnom erozijom za vrijeme najviših stanja panonskog mora - jezera. Naprotiv prema radu (Bildung und Dislozierung der dinar. Rumpfflache) koji je go dinu dana kasnije objavljen, to su dijelovi jedinstvene zaravni, nastale krškom erozijom i dislocirane gornjopliocenim pokretima. U ovom novijem radu Cvijić gornjopliocenim pokretima daje orogenetsko značenje i pripisuje dinamiku dinarskog reljefa. Nemoguće je dakle pretpostaviti da bi sukcesivno usječene abrazione terase na panonskoj strani ostale u prvo bitnom položaju i neporemećene. Usklađivanje ovih shvaćanja za Cvijića je sigurno bilo problem čije je rješenje zahtijevalo duže provjeravanje i studij.
Nakon objavljivanja rada o zaravnima nastupio je duži zastoj u Cvijićevu istraživanju krša. Tome su uzrok, pored izloženog subjektivnog momenta, prvenstveno objektivne prilike. Politička zbivanja (pogoršanje odnosa Srbije i Austro-Ugarske, okupacija Bosne i Hercegovine i dr.) odijelila su Cvijića od glavnine krških krajeva i skrenula njegova istra živanja na druge prostore i probleme. Prvi svjetski rat odvaja Cvijića i od vlastite zemlje.
Kroz to vrijeme, osobito do početka prvoga svjetskog rata, nastav ljena su intenzivna istraživanja krša uglavnom u dominaciji Penck Grundovih koncepcija. A. Grund je objavio i drugo značajno djelo18 u kome je veoma umješno polemizirao sa svojim protivnicima od kojih se najviše isticao Fr. Katzer.19 Pred smrt je, rano preminuli, Grund objavio i svoja ciklička gledanja20 o razvitku krškog reljefa koja podsje ćaju na neke Cvijićeve ideje.


Kompromisi. Za vrijeme rata Cvijić boravi u Francuskoj; radi i predaje na francuskim univerzitetima gdje su naročito bili zainteresirani za njegove koncepcije o evoluciji krškog reljefa. Tom interesiranju Cv i jić je odgovorio veoma značajnim radom.21 
Kao što sam naslov kaže, ovo je dosada najzaokruženija Cvijićeva koncepcija o evoluciji krša, jer se povezano promatraju cirkulacija vode i evolucija reljefa. I u ova dva osnovna pitanja on je revidirao svoja dotadašnja gledanja i približio se Penck-Grundovim idejama.
Cvijić izričito prihvaća ideju o jedinstvenoj temeljnici: “ima hi drografskih pojava koje upućuju na postojanje nivoa krške vode, koji se izdiže i spušta (str. 383). Prirodu nivoa ovako predočava: “općenito je voda jedne pukotine ili pećine povezana sa vodom svih ostalih pukotina i pećina” (str. 386). Ovim je sasvim napustio svoje ranije stanovište “u kar stu je čvrsta stena osnovna masa, a po njoj su pojedine pukotine i kanali što vodu nose” (“Karst”, str. 139) kao i novije ideje Katzera.
Još je određenije napuštanje primarnosti krškog procesa na vapnen cima i prihvaćanje Penckovih ideja. “Karstifikaciji (ako se tako može nazvati) je prethodilo usjecanje normalnih dolina” (str. 384). Ovakvim tumačenjem pojam okršavanje dobiva punu opravdanost, jer je “krški proces” koji je Cvijić ranije smatrao primarnim i specifičnim za vap nence, smijenio fazu fluvijalne erozije.
Slično E. Richteru22 Cvijić smatra da je početna riječna faza kratko trajala (str. 385), a nakon toga se vršio krški proces. Međutim on sada toj kratkoj fazi riječne erozije pripisuje i “prostrane zaravni” (str. 401) koje je prije objašnjavao “kraškom erozijom”. Teško je uskla diti ranija originalna shvaćanja s novom, u biti tuđom shemom.
Ostala objašnjenja imaju sekundarno značenje i Cvijić ih nije dokraja razradio, odnosno uskladio sa osnovnom koncepcijom. “Dok su tekućice sa nepropusnih stena usmerene prema morskoj razini, oticanje krških voda vrši se više-manje u okomitom smeru kroz pukotine i pećine prema zakonima teže i bez obzira na morsku razinu” (str. 394). Krš se dakle razvija i vapnenac otapa sve do nepropusne osnove. Cvijić nije objasnio kako te duboke vode cirkuliraju i evakuiraju materijal bilo u otopini bilo neotopljeni dio. Podzemne vode izlivaju se podmorski duž “linije hidrostatičke ravnoteže” (str. 406) koja je određena odnosom tlaka mora i vode koja pritiče iz krškog podzemlja. Kako tlak pukotinske vode iz krša ovisi o padalinama i jako se mijenja, to je očito da ne bi mogla biti “linija” duž koje se tlakovi izjednačuju već pojas velike širine i pro mjenljivosti.
“Hidrografske zone” logična su osobina svake a osobito pukotinske temeljnice. A. Penck je ranije izdvojio dvije zone,23 a A. Grund24 je ovim kolebanjima objašnjavao različite vrste inundacija polja.
I u pitanju postanka polja Cvijić se približio A. Grundu i glavnu važnost daje tektonskim pokretima, dok bi tek četvrti tip nastao ranijim originalnim objašnjenjem cikličkog prerašćivanja krških oblika.
Cvijić naglašava značenje klime i biljnog pokrova u diferenciranju tipova krša. Izdvaja “sjeverni” i “mediteranski” tip krša. Ove je ideje dodirnuo još u “Karstu”, a razradit će ih u jednom kasnijem radu.
Ovaj veoma jasno izloženi rad značio je napuštanje glavnine ranijih originalnih gledanja. Rad je Cvijić napisao nakon dugog zastoja, u istraživanju 10 a u pisanju 9 godina, bio je udaljen od objekta istraži vanja a vjerojatno i bez svojih bilježaka. Tako se može objasniti velika koncesija Penck-Grundovim shvaćanjima te nam postaje razumljiva re akcija u kasnijim radovima.
Opća zbivanja i njegov značajni udio u njima zadržali su Cvijića za nekoliko poratnih godina, te se odmah nije povratio na probleme krša. Od 1921. do 1925. redovito svake godine istražuje dinarski krš i dopunjava svoja ranija opažanja.
U prvom poratnom radu25 koji je povezan s evolucijom krškog re ljefa, Cvijić izričito kaže da su visoke zaravni dinarskih planina na stale riječnom erozijom za vrijeme visokog stanja neogenog Panonskog mora. Time je sasvim napustio ranije objašnjenje26 da su to dislocirani dijelovi zaravni koja je nastala “krškom erozijom”. Orijentacija prema fluvijalnom objašnjenju postanka zaravni još je jače izražena u slijedećem radu.27
U radovima posljednje Cvijićeve faze prevladavaju njegove ideje o abrazionoj prirodi reljefa peripanonskog ruba. To je i razumljivo, jer su ova Cvijićeva gledanja prihvatili brojni njegovi učenici i izradili velik broj radova u tom duhu. Medutim, Cvijiću je bilo jasno da se abraziona teorija ne može uskladiti s njegovim rezultatima istraživanja evolucije dinarskog krša i to se osjeća u njegovim radovima.
Značajan je Cvijićev rad o tipovima krša.28 Sada Cvijić daje glavno značenje litološkoj osnovi koju je i u ranijim radovima isticao. U čistim vapnencia razvijen je “holokarst” sa svim oblicima i pojavama krša. Mo dificirana su gledanja iz 1901. (Polja zapadne Bosne . . .) prema kojima su polja bila treća i krajnja faza evolucije krških oblika; sada se kaže da su “prava polja” ograničena samo na holokarst. “Merokarst” je razvijen na nečistim vapnencima i karakteriziran je kombinacijom nekih oblika krša i fluvijalnog reljefa.29
Iste je godine izašla na engleskom i studija o škrapama, koja je pre vedena tek poslije Cvijićeve smrti.30 U ovom radu dolazi do izražaja neodlučnost. Iako općenito tvrdi da se škrape razvijaju dok ih “skoro nestane” i ciklusi razvitka i nestajanja se obnavljaju, dozvoljava da lo kalno prerašćuju i u ponikve. Nemoguće je uskladiti slijedeće dvije tvrdnje: “stvaranje škrapa je počelo čim se krečnjačka masa izdigla iz mora i postala kopno” i “pre nego što su se škrape počele stvarati, karsni teren je bio ispresecan normalnim dolinama” (str. 26).
Naročito je značajan Cvijićev rad koji je nakon osam godina objavio gotovo pod istim naslovom31 kao i onaj u Grenobleu 1918. Suprotno oče kivanju da će iznijeti i eventualno dalje razraditi koncepciju iz 1918, Cvijić samo pokušava uskladiti svoja gledanja iz različitih vremena i predočava proces okršavanja tekućica.
Riječna erozija prethodi krškom procesu: “doline su izdubene u eposi, kada pukotine, koje apsorbuju vodu, nisu još bile proširene”. Međutim, mehanizam uravnjavanja vapnenaca objašnjava kao i 1909, ali sada daje prednost mehaničkoj eroziji: “U dubinama, gde se mlazovi koji dolaze sa površina spajaju u prave reke, mehanička erozija prevladuje i često je kao kod bujnih potoka”. I dalje “površinska erozija ma koliko beznačajna i podzemni procesi tako se udružuju i snižavaju karsnu površinu”. Ovo liko davanje značenja mehaničkoj eroziji je nov i neobičan moment u evoluciji Cvijićeve misli o kršu i u neskladu s njegovim općim gledanjem. Ništa ne govori o erozijskoj bazi podzemnih rijeka, niti precizira što uvjetuje tako dugu stabilnost da se mogu razviti prostrane zaravni. Ne spominju se značajna shvaćanja (iz 1918) o razvitku krških oblika do nepropusne osnove i bez obzira na morsku razinu; nema govora o “liniji hidrostatskog ekvilibrija” niti o “hidrografskim zonama”.
Sa veoma promjenljivim razinama hidrografskih zona nemoguće je uskladiti podzemni nivo u kome bi tekle rijeke i vršila se snažna erozija. Cvijić je očito teško mogao uskladiti svoje različite koncepcije, ali čudno je što to nije ni odlučno pokušao. Velika aktivnost i želja da za vrši svoje životno djelo nisu mu vjerojatno dozvolili temeljitu reviziju i stvaranje, usklađene koncepcije. U završnim radovima reproducirane su različite i neuskladive tvrdnje.


Konačne redakcije. Posljednje godine Cvijić je redigirao svoja ko načna gledanja o reljefu a posebno o kršu. Dvije knjige “Geomorfologije”32 su neke vrste znanstvene oporuke ovog neumornog znanstvenog radnika i odlučno su utjecale na formiranje daljih generacija. Na žalost, u “Geomorfologiji” nije dan zaokružen prikaz problema krša, jer je Cvijić pripremao posebnu monografiju, koja je trebala najprije izići na francuskom jeziku. Međutim i ono što je napisano u “Geomorfologiji”, veoma je značajno za ocjenu razvitka Cvijićeve misli.
Posljednji dio drugoga sveska (str. 397-506) posvećen je problemima krša i - bez obzira na nepotpunost - to je do tada najopsežnija Cviji ćeva monografija o kršu, ali je sadržaj veoma neobičan.
O općim problemima govori relativno kratko poglavlje: “Pojam karsta i pregled karstnih oblika” (str. 397-414), u ostalim dijelovima se govori o različitim regijama krša. Za nas je značajno prvo poglavlje u kome se vidi da Cvijić nije uskladio svoja osnovna gledanja te nema ni suglasnog objašnjenja stvarnog reljefa.
Polazi od konstatacije “rastvorljivosti i propustljivosti” (str. 397) vapnenaca koje su posljedica kemijskog sastava i ispresijecanosti puko tina. Voda ponire do nepropusnog sloja. “Retke doline imaju naročite klisure ili kanjone” (str. 398) i opravdano ukazuje da su to redovito alo geni tokovi.
“Prava podzemna izdan koja leži na vododržlivom katu, kao podlozi krečnjaka, nalazi se u velikoj dubini” (str. 416). Poniranje vode i razvitak krških oblika morali bi se dakle vršiti do nepropusne podloge, kao što je izložio 1918. god.
I pored ovoga jasnog općeg gledanja na evoluciju krškog reljefa, Cvijić preuzima Penck-Grundove ideje i, sa različitim datiranjem, tvrdi: “Od donjeg miocena pa do gornjeg pliocena u dinarskoj oblasti vladala je eroziona perioda sa malo tektonskih pokreta i za to vreme stvorene su prostrane dinarske površi” (str. 333) koje su “verovatno rečnog postanka”. Prema navedenoj općoj postavci voda ponire do nepropusnog sloja, a ovdje nije objašnjeno kako je od “donjeg miocena do gornjeg pliocena” moglo doći do površinskog zadržavanja tekućica i riječne erozije. Međutim, pitanje evolucije reljefa vapnenačkih terena raspravljeno je samo djelomično. Zaravni su na vapnencima mezozojske starosti koji su sigurno i prije donjeg miocena bili kopno. Kako su vapnenički tereni u tom ra nijem razdoblju morfološki evolvirali.
Fluvijalna faza uravnjavanja prekinuta je snažnim pokretima na kraju pliocena, kojima je zaravan dislocirana i izdignute današnje planine (str. 331). Ova gibanja i dislokacije ne mogu se uskladiti s konstatacijama na panonskoj strani Dinarskog gorja: “Ovde posle regresija neogenih mora nije bilo transgresija; dakle pribrežni reljef, stvoren uzastopnim regresijama, nije bio uništen ni zatrpan potonjim transgresijama ni nji hovom sedimentacijom; nije bilo znatnijih i jače rasprostranjenih plio cenih i diluvijalnih tektonskih pokreta, koji bi poremetili ili uništili pri brežni reljef, ranije izgrađen”.33 Bez obzira na novija saznanja, koja su ukazala na neosnovanost gornje tvrdnje,34 očito je da visoke zaravni ne mogu istovremeno biti u gornjem pliocenu dislocirani dijelovi jedinstvene zaravni i neporemećena riječna uravnjenja koja odgovaraju pontskoj ra zini Panonskog mora.
U međuvremenu od prvih Cvijićevih radova istraživane su jezerske naslage očuvane u poljima i utvrđena je njihova starost i poremećenost, posljednje je Katzer naročito naglašavao.35 I pored toga Cvijić do kraja ustraje na neosnovanoj tvrdnji: “Krajem pliocena i u glacijalnoj eposi mnoga karsna polja, danas periodski plavljena, bila su jezera i u njima su konstatirane jezerske terase i slatkovodni sedimenti. Tada su mnoga karsna jezera oticala površinski; još se mogu jasno zapaziti stare doline otoka Kupreškog Polja prema Duvnu, Imotskog prema Trebižatu i dr.”36 Ovo objašnjenje je ne samo geološki neopravdano već je nejasan morfogenetski odnos izmedu pretpostavljenih mlađih oblika i starije riječne zaravni.
Objavljivanje Cvijićeva završnog rada o problemima krša veoma je važno za potpun pregled njegovih ideja i za njegovo korištenje u daljem istraživanju. “La geographie des terrains calcaires” dala je povod ovom našem profilu kroz Cvijićeve radove o kršu. Bez tog profila ne bi se moglo pravilno ocijeniti i koristiti referirano djelo.
Poznavaoci Cvijićeva rada sa osobitim su interesom očekivali ovo djelo da bi upoznali njegov konačan stav prema bitnim problemima krša, jer to iz njegovih ranijih radova nije bilo jasno. U radu iz 1918. napustio je neka ranija gledanja, dok se u kasnijim radovima opet na njih vraćao, da bi u “Geomorfologiji” ponovno istakao ideje iz god. 1918.
Pregled glavnih poglavlja daje uvid u sadržaj i način izlaganja. Sa stoji se od četiri poglavlja: 1. Pojam krša i krških pojava. Povijest morfo loških i hidrografskih istraživanja krša (str. 1-32): 2. Faktori okršavanja (str. 33-84); 3. Krški oblici (str. 85-141) i 4. Morfološki tipovi (str. 142-207).
Iz pregleda sadržaja vidi se da rad ne obuhvaća kompleksni pojam “geografije”. Govori se samo o reljefu i cirkulaciji vode, te bi bolje od govarao naslov “Krš” kao što je bilo i kod početnog djela. Rad nije ni potpuno novo djelo ni autorovo izlaganje njegovih završnih stavova. Djelo je uglavnom složeno iz ranijih radova, koji potječu iz različitih vremena. četvrto poglavlje “Morfološki tipovi” neznatno je izmijenjen prijevod istoimenog poglavlja u “Geomorfologiji” II (str. 415-500). Naprotiv, I. poglavlje, iako ima isti naslov kao u “Geomorfologiji”, znatno je izmi jenjeno.
S osobitom smo pažnjom pročitali rad i nastojali da sagledamo glavne probleme. Ograničit ćemo se na ključna pitanja.
1. Odnos krškog procesa i riječne erozije. Stano vište prema ovom problemu ostalo je nejasno u ranijim radovima, zato smo s pažnjom prostudirali što je o tome ovdje rečeno. U tom je pitanju bio glavni elemenat originalnosti u početnoj Cvijićevoj koncepciji.
“Otopivost i ispucalost” su elementi koji uvjetuju krški proces. U ra nijim radovima bile su različite tvrdnje o početku krškog procesa. I ovdje se ponavlja ideja iz “Karsta” da su krškoj cirkulaciji vode i razvitku oblika poslužile strukturalne pukotine u koraljnim prudovima (str. 8). “Stvaranje škrapa počelo je istovremeno kao i drugih krških oblika, tj. dok se vapnenačka masa izdigla iznad morske ra zine” (str. 95, kurz. R.) i crljenica se počela formirati “dok je vapnenac bio izložen utjecaju vode” (str. 101, slično i na str. 24). Iz ovih bi stavova slijedilo da se Cvijić povratio na svoje početno stanovište po kome je krški proces primaran i specifičan za vapnence. Medutim, ima stavova koji drukčije govore.
U djelu se čak izlaže, kako vapnenac postepeno postaje podložan krškom procesu. “Leptoklaze, katkada nevidljive i povećalom” postepeno se šire u pukotine. “Širenjem pukotina vapnenac prelazi u propusnu stijenu” (str. 36).37 “Širenje pukotina je početni i osnovni proces okrša vanja” (str. 38).
Dvije navedene grupe tvrdnji isključuju se. Ako se krš počeo razvi jati dok se “vapnenačka masa izdigla iznad mora”, onda su morali po stojati i uvjeti za taj proces, tj. pukotine duž kojih voda cirkulira. Ova neodređenost je posljedica prihvaćanja Penck-Grundovih ideja o primar nosti riječne erozije na vapnencima.
“Doline su usječene u razdoblju prije nego su u vapnencu nastale pukotine kroz koje voda ponire” (str. 39). Bez obzira što se na kompaktnoj stijeni može vršiti samo potočna erozija,38 i to koliko ima rahlog mate rijala, i sam Cvijić smatra riječnu eroziju na vapnencima strancem ograničenog značenja. “Ni te doline nisu autohtone; to su alogene ili strane doline čije je poriječje u nepropusnim stijenama . . . strane su strme zbog propusnosti vapnenca, na kome nema ni spiranja ni kliženja” (str. 3). Iako je, dakle, riječna erozija u suprotnosti s prirodom vapnenaca, Cvijić konstatira: “Okršavanju vapnenaca je prethodilo usjecanje normalnih dolina” . . . ali odmah dodaje “svakako ova prva hidrografska faza ne traje dugo” (str. 59). Posljednja tvrdnja nije u skladu ni s oblicima reljefa u kršu, za koje Cvijić smatra da su nastali riječnom erozijom.
2. Zaravni. Ne radi se samo o dolinama koje su nastale “u kratko vreme” već su u pitanju prostrane uravnjenosti. Bez obzira na ograni čene teorijske ustupke Cvijić kaže da su prostrane zaravni Bosne i zap. Srbije “fluvijalnog i marinskog porijekla”; na isti se način objašnja vaju one u istočnoj Srbiji (str. 192-194).
Iz izlaganja se vidi da “ova prva hidrografska faza” nije ograničena samo na kratko i prvo doba, već je morala trajati dugo i postojala je u relativno mladoj geološkoj prošlosti. “Krka i njene pritoke uravnjavale su” kredne vapnence sjeverne Dalmacije još u diluvijumu (str. 149)! U ovo mlado geološko doba vršila se riječna erozija i na još starijim vap nencima oko Boke Kotorske (str. 151-2). U stvari su bez rezerve pri hvaćena Penckova shvaćanja o primarnosti riječne erozije, ali teoretska objašnjenja nisu jasna i uvjerljiva. No zaravni su težak problem i za Penckovu početnu fazu. Grund je pošao dalje i tvrdio da se krški pro cesi i riječna erozija ciklički smjenjuju (Geographisches Zyklus im Karst), ali se kasnije pokazalo da su primjeri za ovo teoretsko izvođenje pogrešno tumačeni.
3. “Krška erozija”. Cvijić je ovaj izraz upotrebljavao ranije (1909) da objasni “mio-plioceno” uravnjavanje dinarskog gorja. Gotovo isto objašnjenje ponavlja i sada: “Treba uočiti posebnu morfološku ulogu kombiniranog rada krške erozije na površini i podzemne normalne (sic) erozije i hidrostatskog tlaka” (str. 53). “Površinska erozija, kolikogod bila neznatna i podzemni procesi se ujedinjuju i snižavaju krško područje” (str. 54). Ovi pasusi odgovaraju objašnjenjima koja je Cvijić 1909. davao za genezu zaravni. Krškom erozijom objašnjava i postanak humova “ostataka ranijeg površja, koje je zbrisala krška erozija, naročito ona ponornica” (str. 6) - ovdje je “krška” isto što i riječna erozija, jer su ponornice rijeke. “Krška erozija”odreduje definitivni izgled polja (str. 135). God. 1901. Cvijić je uravnjavanje dna polja pripisivao radu rijeka u razini ogolićene temeljnice.
Nije dakle precizirana bit “krške erozije”, ona se više puta miješa sa riječnom erozijom, a ova nužno uključuje pojam temeljnice. Time dodirujemo ključni problem.
4. Temeljnica. U pitanju temeljnice nema jasnog stanovišta. Navode se različita ranija i medusobno nesuglasna tvrđenja. Ponavlja se definicija iz “Karsta” “mreža kanala i pukotina izdvojenih zdravijim vapnencem” (str. 58). Na drugom mjestu: “Vode poniru do nepropusnog sloja, koji je u nepoznatoj dubini; ili se ove vode zadrže u zoni, gdje pukotine još nisu dovoljno proširene i koja se ponaša kao nepropusni sloj. Posljednji slučaj je samo privremen, jer će se daljom evolucijom vodo nosna zona spustiti do nepropusnog sloja” (str. 75) - ovo je stanovište iz 1918. kao i slijedeće: “Temeljnica na nepropusnom sloju je glavna erozijska baza vapnenačkih terena” (str. 76 i isto na str. 77). Čitava hidro grafska i morfološka evolucija krša ovisi o “temeljnici ili vodenoj mreži. koja je na nepropusnom sloju” (str. 141), a ovaj je u holokarstu “u velikoj dubini” (str. 142).
Gore citirana gledanja iz 1918. isključuju ranije navedena objašnjenja o odnosu riječne erozije i krškog procesa i njihovu primjenu u objašnjenju geneze današnjeg reljefa. Cvijić jasno izlaže mehanizam erozijskog pro cesa prema stanovištu iz god. 1918. “Oticanje voda u kršu vrši se više -manje u okomitom smjeru, kroz pukotine i pećine, prema zakonima teže. Ovo poniranje se nastavlja do nepropusnog sloja, na kome leže vapnenci” (str. 1). Krški proces se, dakle, nastavlja dok nestane vapnenca. Očito da se izložena stanovišta međusobno isključuju.
5. Cikličko prerašćivanje oblika. Ni u tom pitanju nema određenog stava, iznesena su suprotna stanovišta iz 1901. i 1918. godine.
Ni u ovom radu nije Cvijić detaljnije obradio kako iz okomite pukotine nastaje ljevkasta ponikva.39
Začuđuje što se Cvijić vratio na svoje cikličko objašnjenje po stanka polja40 (iz 1901) koje je kasnije napustio (1918) i koje nije u skladu s glavninom teoretskih postavki u referiranom djelu. Teorijska objašnje nja isključuju stabilnu lokalnu temeljnicu, u čijoj bi se razini vršilo uravnjavanje dna polja niti je objašnjeno kako je moguća erozija u nivou temeljnice.
Važna je tvrdnja da zavale polja ne odgovaraju nekadašnjim jeze rima (str. 126), kao što je slijedilo iz prvog objašnjenja (1901); jezerske su zavale bile prostranije i konture polja su uvjetovane mlađim tekton skim pokretima. Međutim i pored ove važne izmjene ostaje se pri neodrživoj rekonstrukciji položaja i smjera otjecanja jezerskih otoka prema današnjem reljefu (str. 148-9). Cvijić i dalje ostaje pri geološki neosnovanoj tvrdnji da je jezerska faza u poljima bila “krajem pliocena i tokom pleistocena” (str. 148). Iz ovoga slijede poteškoće u morfogenet skim obašnjenjima. Kako naći vrijeme za mlade tektonske pokrete i erozijske procese koji su bili tek nakon plioceno-pleistocene jezerske faze? Time dodirujemo još jedan važan problem.
6. Usklađivanje geološko-morfološke evolucije. Cvijić i dalje pripisuje reljef obalskog gorja snažnijim dislokacionim pokretima krajem pliocena i u diluvijumu (str. 149, 150. i 151). Ta su se gibanja odrazila u cijelom Dinarskom gorju i s njima su u vezi zahla đenje i postanak jezera (detaljnije obrađeno 1901. i 1909). Panonska strana gorja je od pontskog doba stabilna i nije bilo općih i diferenciranih gibanja (str. 191-194). Ova nesuglasnost, kao što je poznato, neoprav dana, mnogo utječe na vrijednost objašnjenja cjelokupne evolucije Di narskog gorja, ali ovi su konkretni problemi za djelo od sekundarnog značenja i rasprava o njima dovela bi nas daleko.


Zaključak. “Svaki naučni radnik polazi od metoda i rezultata koje su drugi stvorili. Svi se mi penjemo na ramenima jedni drugih.”41 Ove Cvijićeve misli naročito su opravdane u našem odnosu prema njemu. Svojim znanstvenim radom ostavio je nasljeđe i zacrtao smjernice na kojima su mogle nastaviti slijedeće generacije.
Iz opsežnog Cvijićeva opusa radovi o kršu imaju najveće značenje, njima je postao “svjetski geograf”. Istraživanjem krša Cvijić je počeo i završio svoj znanstveni rad. Kroz gotovo četrdeset godina znanstvena misao je u svijetu i kod njega razvijana i mijenjana. Da bismo Cvijićevo djelo “O kršu” pravilno razumjeli i koristili, moramo ga poznavati u cjelini, a to, na žalost, redovito nije slučaj.
Objektivni uvjeti mnogo su utjecali na Cvijićev rad. Počeo je kao pionir i genijalnom sposobnošću uočavao činjenice i oprezno tražio što adekvatnija objašnjenja. Objektivne prilike nisu bile pogodne za ovaj ispravni i specifično Cvijićev smjer i napor.
Davisove sheme o razvitku reljefa našle su u Penck-Grundovim radovima uvjerljivu primjenu. Baš u to doba politička su zbivanja odvojila Cvijića od krškog objekta i njegov rad orijentirala na druga pitanja. Gubitku vremena pridružile su se i druge nepovoljne okolnosti. Penckova škola bila je brojna i radila pod - za svoje doba - veoma dobrim uvjetima, a njeni su članovi međusobno suradivali i pomagali se. Cvijić je naprotiv radio osamljen; trebalo je mlađe naći, odgojiti i čekati, a prilike za to bile su nepovoljne. Prvi svjetski rat tragično je omeo Cvijićeve napore i oštetio njegovo djelo; u naboljim godinama bio je sasvim odvojen od polja svog interesa i ostao bez prikupljene dokumentacije. U tim uvjetima objavio je rad kojim je znatno odstupio od ranijih originalnih gledanja.
Kratko poratno razdoblje bilo je nedovoljno, a i životne su snage bile na izmaku. Nije bilo moguće da se nadoknadi zaostatak, izvrši po trebna revizija činjenica i postavi nova originalna i zaokružena koncepcija.
Gornje se okolnosti odražavaju u posljednjem dijelu. Za pravilnu ocjenu Cvijićevih ideja i zasluga treba se osvrnuti na cjelokupni njegov rad. Referent se u tom pravcu trudio i smatra svojom, osobito nastavničkom, dužnošću da na to i druge potakne i olakša im napor. To je zadaća ovog priloga.
________________


J. CVIJIĆ I POLJA U KRŠU*
Razvoj pogleda o polju u kršu značajan je ne samo za Cvijića već za tok geomorfološke misli njegova vremena.
U svom prvom kapitalnom radu Karst (1895.), koji je dopunjen prijevod doktorske disertacije Karstphänomen (Wien 1893.), ima posebno poglavlje “Polja” (str. 112-148). Pozivati ćemo se na srpski prijevod. Važno je upozoriti da je taj početni rad redigiran na temelju istraživanja u užoj Srbiji i sjeverozapadnoj Jugoslaviji. 
Naziv poglavlja “Polja” upućuje da ih je Cvijić shvaćao u širem jezičkom smislu, i to izričito naglašava: “ona predstavljaju najpitomije zemljište Bosne i Hercegovine, zelene oaze u kršnim krečnjačkim planinama; za to valjda i što su ona upravo i jedine ravnice  (kurz. R.), zgodne za kulturu i zovu ih poljima” (str. 113). Imajući u vidu jezično značenje polja, Cvijić i razlikuje “otvorena” (u riječnim dolinama) i “zatvorena (okružena kršom).
Posebno treba naglasiti da je Cvijić u ovom radu originalno objašnjavao poplave polja. “Kanali kojima voda otiče nisu dovoljno prostrani, nisu prilagođeni ovom nenormalnom pritcanju vode; to je uzrok povodnjima koji u poljima nastaju (kurz. C.). Od razmere, u kojoj stoji priticanje i oticanje vode zavisi intenzivnost i vreme trajanja povodnja” (str. 140). 
Cvijić dalje u ovome radu smatra da se u kršu povezana temeljnica formira na nepropusnoj podlozi, a u višim horizontima povremene teku ćiice protječu kroz pukotine; tom objašnjenju je vrijeme dalo prednost.
Za originalnost Cvijićevog gledanja važno je napomenuti da on krš smatra specifičnim reljefom na vapnencima i izdvaja čak “primarni karstni fenomen koji je vezan za strukturalne koraljne pećine” (str. 167).
Poslije tog Cvijićevog rada, koji je udario temlje razvoju karstologije, svjetsku geomorfološku misao preplavljuju ideje američkog geomorfologa W. M. Davisa. U duhu tada dominantnog znanstvenog gledanja, koje potječe iz darvinske biologije, Davis je uveo (1884)  ciklički aspekt razvitka reljefnih oblika: dinamična mladost, zrelo smirivanje i staračko nestajanje. Te ideje su dominirale geomorfološkom misli kroz 5 decenija, te, razumljivo, utjecale i na Cvijića. Davis je dominantno značenje davao fluvijalnom modeliranju, koje je ne opravdano nazvao “normalnim”. Godine 1898. W. M. Davis je boravio kao gost profesor u Europi i pridružio se terenskoj nastavi Geografskog instituta Univerziteta u Beču, koju je A. Penck vodio kroz Bosnu, Hercegovinu i Dalmaciju; tako su dva vodeća majstora tadašnje geomorfološke misli upoznala tipične dijelove dinarskog krša. U toj posjeti su sudjelovali i najistaknutiji njemački učenici A. Penck-a.
Dvojica uglednih istraživača su uočili mnog činjenice i autoritativno ih objašnjavali mlađima. Tada su počeli nastajati “logički ili gotovo juridički” koncepti, kako ih je na kraju (1960, str. 30) ocijenio Cvijić; ali su ti koncepti i na njega utjecali. 
A. Penck je svoja gledanja objavio već 1900; vjerojatno pod utjecajem općih Davis-ovih shvaćanja, Penck smatra da je krš prvobitno modeliran fluvijalnim procesom, a tek nakon te faze nastupilo je okršavanje ili karstifikacija. Iz fluvijalne faze su ostale zaravni i ostaci razvodnih uzvišenje – “mosori”. Zaravni nisu tipični “pinepleni”, u smislu Davis-ovih objašnjenja, jer pored erozijskih na njima ima i akumulacijskih oblika. Kao veoma iskusan geolog, A. Penck je nastojao da odredi vrijeme prijelaza između faze fluvijalnog modeliranja i krškog procesa. Smatrao je da je fluvijalna faza završila prije početka miocena, a krški proces je dominirao tokom pliocena. Udubine polja bile bi uvijetovane tektonskim gibanjima tokom mlađe krške faze. Penck je dakle proširio pojam polja na udubine. 
Iste godine (1900) objavio je Cvijić svoju značajnu studiju Karsna polja zapadne Bosne i Hercegovine. Cvijić u ovom radu prihvaća Davis-ovo gledanje o cikličkom razvitku reljefa i to primjenjuje na krš: spajanjem ponikava, odnosno vrtača, nastaju uvale i srašćivanjem uvala – polja; u skladu s tim objašnjenjem Cvijić poljima daje epitet “karsna”. Cvijić je dakle odstupio od svog prvobitnog (1893) gledanja da su polja “ravnice”, te njihov pojam širi na čitavu udubinu.1
Međutim, Cvijić ustraje (1900) na svom originalnom gledanju o izuzetnosti fluvijalnog modeliranja krša. “U najvećem delu karsta upravo i nema prave fluvijatilne erozije, već atmosferska voda ili odmah ponire ili se skuplja u slabe mlazeve, koji se posle vrlo kratkog toka gube u karsnim pukotinama; najveći od tih mlazeva mogu biti samo slabi potoci. Osim toga ove slabe vodene struje neprekidno mijenjaju svoje pravce, osciliraju u horizontalnoj ravni, uravnjavaju zemljište i rezultat njihova rada je denudacija zemljišta. Tako su natale mnogobrojne denudacione zaravnjenosti, koje su predstavnici tipskih pineplena” (str. 172).
Cvijić nužno traži zašto se krški oblici šire u horizontalnom smjeru, to od ponikava nastaju uvale i od uvala polja. “Na kratko proces, kojim iz uvala polja postaju, satoji se u ovome: čim se dno uvale spusti do nivoa izdani u karstu, nestane mjestimice nemirnog dna, razviju se ravni i pojave poznate hidrografske prilike” (str. 173). Odstupio je, dakle, od hidrografskih shvaćanja i objašnjenja u 1893. g., kad je smatrao da se povezana temeljnica može formirati samo na nepropusnoj podlozi.
Godine 1901. objavio je i W. M. Davis svoja opažanja i konstatacije tokom spomenute terenske nastave Geografskog instituta Univerziteta u Beču. Ovaj rad je bio začajna podrška ranije objavljenim idejama A. Panck-a o primarnosti fluvijalnog modeliranja krša. Zapravo, dva su ugledna istraživača tokom putovanja razmjenjivala mišljenja i došla do približno istih gledanja; razlikuju se jedino u objašnjenju zaostalih uzvišenja. Za Penck-a su to neerodirani dijelovi razvodničkih uzvišenja – mosori, a za Davis-a otporni blokovi – monadnoci, slično njegovim konstatacijama u reljefu sjeverozapadnog dijela SAD-a. Treba imati u vidu da su dva majstora imala malo vremena za detaljno opažanje, ali su bila izuzetno umješna u konstrukciji općih i uvjerljivih koncepcija.
Penck-Davis-ova intervencija i zaokruženje koncepcije, kao i atraktivnost objekta, potakli su mnoge Penck-ove učenike da dalje izučavaju dinarski krš. A. Grund je među njima sigurno bio najdarovitiji i izuzetno marljiv. Na temelju istraživanja u krškim krajevima zapadne Bosne A. Grund objavljuje (1903) Die Karsthydrographie, djelo koje je uz Cvijićev Karstphänomen imalo najveći utjecaj na razvitak karstologije. Karsthydrographie je kroz više decenija bila credo njemačkih istraživača krša, među kojima su prevladavali neposredni ili posredni učenici Penck-ove škole.
A. Grund je dao teorijsko objašnjenje Penck-Davis-ovim koncepcijama. On u kršu razlikuje: temeljnicu (Grundwasser des Karstes) i kršku vodu (Karstwasser). Temeljnica bi trajno i povezano ispunjavala pukotine do razine koja se od nivoa mora postepeno izdiže prema zaleđu; a “krška voda” je viši i promjenljivi horizont koji protječe kroz pukotine. Razina i količina “krške vode” ovisi o padalinama. Začuđava da je Grund-ova koncepcija tako svesrdno i dugo prihvaćena, jer se promjenjivom “krškom vodom”ne može objasniti fluvijalno modeliranje koje je on zastupao; na to je u nekim kritikama bezuspjšno ukazivano.
A. Grund je naziv “krško polje” (Karstpolje) ograničio na izolirane udubine, iz kojih voda podzemno otječe. U skladu sa svojim učiteljem, daje veliko značenje tektonskim gibanjima poslije fluvijalne faze, kada su nastale udubine polja. Priznaje da ima i drugih tipova polja, ali im ne treba davati epitet “krška”. Grund objašnjava da poplave nastupaju kad se razina krške vode izdigne iznad dna polja.
Godinu dana kasnije (1904) ponovno se javlja A. Penck; očito je bio povod objavljivanje i sukob ideja njegovih vodećih učenika J. Cvijić-a i A. Grund-a. Svoje pomirbeno stanovište rezimira konstatacijom da je Cvijić dao morfologiju, a Grund hidrografiju krša, ali je iz izlaganja očito da želi podržati ideje A. Grund-a, koje su u stvari i njegove.
Prema Penck-u polja su tektonske udubine, ali dozvoljava da postoje i takva koja su nastala srašćivanjem uvala. Poplave su posljedica kolebanja razine “krške vode”. Za dalji razvitak karstologije važna je Penck-ova ideja da krš konačno sam sebe onemogućuje nagomilavanjem pokrova crvenice (str. 20).
Pojava Grund-ove Karsthydrographie i podrška koju su joj dali u moćnom Penck-ovom krugu uvjetovali su dominaciju bečke škole, ali i zastoj u razvitku karstologije. Rašireno je mišljenje da je okršavanje sekundarni proces, koji je nastupio poslije faze fluvijalnog modeliranja. Doktorska disertacija N. Krebs-a Istrien (1907) rađena je u duhu Penck-Grund-ovih koncepcija i pružila je novu podršku.
Povremeni prigovori i sumnje u Grund-ovu koncepciju nisu utjecali na njegove sljedbenike. Trebalo je čekati nove adekvatnije protuudare. U tom pogledu je posebno važna 1909. godina.
L. Sawicki (1909) ukazuje na značenje klime (vlažnosti i topline) te litoloških osobina u razvitku krša. Upozorava da u razini temeljnice nema otjecanja, a prema tome ni erozije. Smatra da se krš razlikuje od drugih terena po tome što u njemu, pored površinske, može biti i podzemna akumulacija rahlog zemljišta. Prema njemu mlađi krš je bogat formama. Kad se u podzemlju krša nakupi kontinuirani pokrov crvenice, prestaje, zbog nepropusnosti pokrova, krški proces, tj. podzemno pukotinsko protjecanje. Zreli, prijelazni stadij je kad se urušavanje stjenovite krovine i zatrpavanje podzemnih šupljina odvijaju ravnomjerno. Bio je to novi pokušaj da se Davis-ova ciklička koncepcija primjeni na specifičan razvitak krškog reljefa.
Iako je već A. Penck (1904) ukazao na morfogenetsko značenje pokrova crvenice, ovaj specifičan i konsekventan pokušaj znači odstupanje od Penck-Grund-ove sheme, te je došlo do polemike s N. Krebs-om.
Za evoluciju ideja o kršu posebno značenje ima rad Fr. Katzer-a Karst und Karsthydrographie. Katzer je bio vodeći geolog Bosne i Hercegovine i raspolagao je izuzetnim poznavanje prilika u dinarskom kršu. Odlučno odbacuje i pobija Grund-ovu hipotezu o povezanoj temeljnici u kršu. Smatra da voda cirkulira kroz podzemne kanale koji su okupljeni u neovisne sustave; tog mišljenja je bio i poznati francuski speleolog E. A. Martel. Donja razina pukotinskog cirkuliranja vode može biti samo nepropusna podloga, gdje se kanali horizontalno šire i može se obrazovati povezna temeljnica.
Međutim, Katzer-ova morfogenetska gledanja iznenađuju i često odišu naivnošću. Ni škrape, ni ponikve, ni uvale, ni polja nisu specifični krški oblici, već modelirani drugim procesima i nisu ograničeni samo na karbonatne stijene. Ne prihvaća ni ciklički razvitak krških oblika od ponikve do polja. Ističe pretjeranu i ničim dokazanu morfogenetsku ulogu glacijacije u modeliranju, čak i niskog krša.
Za nas su posebno važna Katzer-ova gledanja o poljima. Odbacuje Grund-ovo tumačenje da su to tektonski oblici, ali dozvoljava tektonsku predispoziciju. Tektonski pokreti su mlađi od tercijarnih jezerskih sedimenata, koji su tim gibanjima spušteni među starije naslage okolnog krša. Polja bi bila erozijski oblici, ali ne krški, već izmodelirani rijekama i ledenjacima.
Iste godine (1909), što vjerojatno nije slučajno, objavio je J. Cvijić opsežan rad Bildung und Dislozierung der dinarischen Rumpffläche (Nastajanje i dislokacija dinarske zaravni). Očita je svrha rada da potraži specifična objašnjenja reljefa dinarskog krša, posebno zaravni, potiskujući Penck-Grund-ove koncepcije i koristeći nova geološka saznanja, posebno Fr. Katzer-a.
Cvijić na specifičan način objašnjava uravnjavnje krša: “Voda koja ponire vrši površinsko snižavanje, a podzemno, rijekama slično, krško protjecanje usjeca, erodira i širi šupljine [...] U tom dvostrukom utecaju je specifičnost erozije i zaravnjavanja krša” (kurz. C. str. 125). “Ova voda koja cirkulira u izdvojenim krškim kanalima odgovara rijekama na nepropusnim terenima i vlada se uglavnom po istim zakonima” (kurz. C. str. 124).
U ovom radu Cvijić se oslanja na novije geološke rezultate F. Katzer-a; pri čemu je široko određivanje tercijarnih naslaga u Bosni i Hercegovini kao “oligomiocen” nametalo i dugu vremensku koncepciju morfološke evolucije. Reljef dinarskog krša bio bi razvijen u dvije faze. Prva je počela kad je dovršeno staromiocensko nabiranje i trajalo bi do gornjeg pliocena. U toj fazi je došlo do modeliranja i prostranih zaravni. “U dinarskom gorju je od donjeg miocena do gornjeg pliocena dominirala erozija. Kroz to vrijeme je izmodelirana dinarska zaravan. Dislociranje dinarske zaravni je počelo u toku gornjeg pliocena i nastavilo se do najnovijeg geološkog vremena” str. 178). Tim mlađim dislokacijama nastupio je suvremeni ciklus evolucije krškog reljefa. Cvijić je, dakle, bitno izmijenio kronologiju evolucije dinarskog krša, koju je 1900. dao A. Penck.
Što se tiče polja, Cvijić bitno modificira svoje gledanje iz 1900. o postanku polja u kršu. Prihvaća novo tumačenje Fr. Katzer-a: “Katzer je iznio vrlo temeljitu hipotezu da oligomiocene naslage nisu nataložene u poljima, već su bile mnogo raširenije i deponirane su u znatno drukčijim udubinama; u polja su dospjele tek mlađim tektonskim spuštanjem i tako su bile pošteđene od denudacije” (str. 163). Cvijić je prihvatio i Katzer-ove podatke o mladim tektonskim gibanjima. “Sigurno da je u postpontsko doba bilo jako dislociranje, mjestimice boranje, koje Katzer stavlja, u stariji diluvij” (str. 178). Šteta je što ovaj značajan Cvijićev rad nije bio preveden i što s njime nije bio upoznat naš širi stručni krug.
Istovremeno je temperamentni i polemički raspoloženi A. Grund pripremao i uskoro (1910) objavio opsežno djelo Beiträge zur Morphologie des Dinarischen Gebirges (Prilozi morfologiji Dinarskog gorja).
U prvom dijelu su originalne studije o delti Neretve, lesu u Hercegovini i evoluciji sjevernog dijela jadranskog bazena. Za krš je mnogo važniji drugi dio O hidrografiji krša (Zur Karsthydrographie); u toj raspravi polemizira sa svim prigovorima kroz sedam godina poslije objavljivanja njegove monografije. Pri tom teško ali uporno usklađuje konkretne prilike sa svojim općim koncepcijama.
Za nas je posebno važan treći dio, O morfologiji Dinarskog gorja (Zur Morphologie des Dinarischen Gebirges). Naročito su značajna raspravljanja o poljima u kršu; sada dozvoljava da su udubine kombiniranog, tj. tektonskog i erozijskog postanka (str. 196), te na temelju toga izdvaja različite tipove. Posebno je oštar u suprotstavljanju Katzer-ovim navodima i objašnjenjima. Ovo Grund-ovo djelo je slijedila polemika sa Fr. Katzer-om, ali nije pridonijela približavanju gledišta.
Još jednom, pred rani kraj života javio se (1914) umješni A. Grund sa općim pogledima na evoluciju krša. Poticaj su dali podaci J. Daneš-a o cocpit-pejzažima na Jamajci (1908). Temeljnica u kršu bila bi “korozijska baza”, prema kojoj se vrši modeliranje i uravnjivanje. Konačni rezultat bio bi “korozijski pineplen”, kakav se susreće u ekvatorijalnim, odnosno u toplim i vlažnim klimama, npr. Jamajci. Napustio je, dakle, fluvijalno uravnjivanje. Grund povezuje u evolucijski slijed krške pejzaže u različitim klimama, što su prije ovog rada drugi istraživači isključivali, a kasniji dokazali da je nerealno.
Odvojen od objekta i svojih bilježaka, J. Cvijić je pred kraj prvog svjetskog rata (1918) objavio svoju najzaokruženiju koncepciju razvitka krša: Hydrographie souterraine et évolution morphologique du karst (Podzemna hidrografija i mofrološka evolucija krša). Studija je rezultat dozrijevanja Cvijićeve misli o kršu, na temelju vlastitih iskustava i ideja drugih istraživača.
Na žalost, rad je objavljen neposredno pred kraj rata, u relativno malom broju primjeraka, a ti su slabo distribuirani. Ni sam Cvijić nije se dovoljno pozivao na ovaj rad u kasnijim raspravama. Rad je nedovoljno korišten i u praćenju Cvijićeve misli o kršu; prijevod je objav ljen tek nakon četiri decenije (1957).
Sada Cvijić smatra da se krški proces razvija u dubinu do nepropusne podloge, i to bez obzira na morsku razinu, što je ilustrirano blok-diagramima. Što se tiče postanka polja, osnosno udubina uz kojima se nalaze, Cvijić sada zastupa četiri mogućnosti: a) udubine su nastale urušavanjem, b) vezane su za rasjed, c) polja su u sinklinali i d) nastale su spajanjem uvala (str. 423). Što se tiče odnosa fluvijalnog modeliranja i krškog procesa, Cvijić bezrezervno konstatira: “Okršavanju (ako se tako može reći) vapnenačkih terena prethodilo je modeliranje dolina” (str. 384).
Godine 1924. Cvijić ponovno redigira opći pogled na morfogenezu krša. Smatra da su u holokarstu: “razvitak oblika i hidrografije samo krški, bez intervencije fluvijalne erozije koja utječe u svim drugim krškim terenima” (str. 2)
Redigirajući svoje životno djelo Geomorfologiju, Cvijić dovršava svoj naporan život i vodeću ulogu u rješavanju krških problema. I u tom djelu za polje kaže: “I dok se u susednim oblastima sa normalnim dolinama poljima zovu prostrane i plodne ravni oko rijeka u Dinarskog karstu su dna ovih velikih zatvorenih depresija takve ravni  i zato ih zovu poljima; a da bismo ih razlikovali od ravni normalnih dolina, nazvao sam ih karsnim poljima i to ime upotrebio kao termin (sv. 2, str. 408).
Istovremeno je Cvijić redigirao monografiju o kršu na francuskom jeziku, koja je tek posthumno objavljena (1960). U toj monografiji za polja kaže: Ona su najprostranije površine obradiva tla i čine prostrane oaze u vapnenačkim gorjima; to je ravno dno pogodno za obradu i na njega se odnosi naziv polje, što odgovara francuskom champ (str. 123).
Cvijić je, dakle, na početku (1893) polja označio ravnicom i na kraju (1926) “ravninom”, što je bitna osobina polja posebno važna u reljefnom i kamenitom kršu.
Objektivno je korisno, a u prosuđivanju obavezno, pratiti razvitak znanstvene misli jednog istraživača. U slučaju J Cvijića to je naročito važno, posebno u pitanju polja.
Kroz gotovo četiri decenije taj neumorni radnik i mislilac opaža i razmišlja o kršu. Počeo je (1893) sam i gotovo samostalno: smatrao je krš primarnim i specifičnim procesom na karbonatnim stijenama, a polja su obradive “ravnice” u kamenom kraju. Uskoro se susreo s plimom uopćenih i logički povezanih koncepcija, koje su imale moćno žarište u njegovoj matičnoj, bečkoj školi, a svojski su podržavane od učitelja A. Penck-a. Osamljen, Cvijić je tražio specifična objašnjenja i primjenio ih na ciklički razvitak krškog reljefa, te u taj slijed uvrstio bazene polja (1900). Priključio se i stanovištu da je okršavanje sekundarni proces poslije fluvijalnog modeliranja. Odvojen od objekta i utonuo u razmišljanje, dozvoljava čak četiri mogućnosti nastajanja bazena oko polja, stavljajući srašćivanje uvala na posljednje mjesto (1918).
U konačnim redakcijama (1926) vraća se na originalna i polazna stanovišta, tj. da se u dubokom kršu vrši samo krški proces i da se naziv “polje” odnosi na “ravno dno, pogodno za obradu”. To su činjenice koje su očite i nakon pola stoljeća postaju općenito priznate.
Prateći razvoj Cvijićeve misli, ne samo učimo već se i moralno odgajamo – on nam (da upotrebim njegovu frazu) “podmeće ramena” da se na više penjemo.
Literatura
Cvijić, J. (1893), Das Karstphänomen. Versuch einer morpholagische Monographie. Geograph. Abhandl. (Penck). 5/3:218-329. Dvije godine kasnije (1895) objavljen je nešto dopunjeni srpski prijevod:  Karst. Geografska monografija. Beograd, str. 176. Pozivamo se na posljednje izdanje.
Cvijić J. (1900), Karsna polja zapadne Bosne i Hercegovine. Glas SKA, 59/22:59-182. Nakon godinu dana (1901) objavljen je njemački prijevod: Morphologische und glaziale Studien aus Bosnien, der Hercegovina und Montenegro, 2 Die Karstpoljen. Abhandl. Geograph. Gesel., 3/2:1-85. Pozivamo se na original.
Cvijić, J. (1909), Bildung und Dislozierung der dinarischen Rumpffläche. Petermanns Geograph. Mitt., 6:121-127; 7:156-163 und 8:177-181. 
Cvijić, J, (1918), Hydrographie souterraine et évolution morphologique du karst. Rec. Trav. Inst. Geograph. Alpine. 6/4:376-426. Prijevod ovog rada je objavljen tek 1957: Podzemna hidrografija i morfološka evolucija karsta. Posebna izdanja Srpskog geograf. društva, sv. 34, str. 40. Pozivamo se na francuski original.
Cvijić, J. (1924), Types morphologiques de terrains calcaires. Glas. Geograf. društva, 10:1-7.
Cvijić, J. (1926), Geomorfologija II. str. XIV + 506. Beograd.
Cvijić, J. (I960), La geographie des terrains calcaires. Monographies Acad. Serbe Sci, Arts. 341/26:1-212.
Daneš, J. (1908), Geomorphologische Studien im Karst-Gebiete Jamaikas. Intern. Geograph. Congr. 9th, Géneve, 1908. 2:178-182.
Davis, W. M. (1884), Geographic classification by a study of plains, plateaux and their derivatives. Proc. Am. Assoc., 33:428-432.
Davis, W. M. (1901), An excursion in Bosnia, Hercegovina and Dalmatia. Bull. Geograph. Soc., 3/2:47-50.
Grund, A. (1903), Die Karsthydrographie. Studien aus Westbosnien. Geograph. Abhandl. (Penck), 7/3:1-200.
Grund, A. (1910), Beiträge zur Morphologie des Dinarischen Gebirges. Geograph. Abhandl. (Penck), 9/3:1-230.
Grund, A. (1914), Der geographische Zyklus im Karst. Zeitschr. Ges. Erdkunde, 621-640.
Katzer, Fr. (1909), Karst und Karsthydrographie. Zur Kunde der Balkanhalbinsel. Kajon, Sarajevo, 99pp.
Krebs, N. (1909), Die Halbinsel Istrien. Landeskundliche Studie. Geograph. Abhandl. (Penck), 9/2:1-166.
Martel, E. A. (1894), Les abimes. Paris, 579 pp. 
Martel, E. A. (1910), La théorie de “Grundwasser” et les eaux souterraines du karst. Geographie, 21:126-130.
Penck, A. (1900), Geomorphologische Studien aus der Hercegovina. Zeitschr. Deut.-Osterreich. Alpenvereins, 31:25-41.
Penck, A. (1904), Über Karstphänomen. Vorträge Ver. Naturwiss. Kenntnisse,. 44:1-36.
Roglić, J. (1965), Jovan Cvijić i njegovo djelo. Geografski glasnik, 17:7-18.
Roglić, J. (1965), Cvijićevo dílo o morfologii krasu. Československý kras,. 18:23-38.
Sawicki, L. (1909), Ein Beitrag zum geographischen Zyklus im Karst. Geograph. Zeitschr., 15:185-204.


ODNOS RIJEČNE EROZIJE  I KRŠKOG PROCESA*
Uvod. Referent je rado primio ponudu organizacijskog komiteta za proslavu 100-godišnjice rođenja našeg velikog i trajnog učitelja da na simpoziju održi predavanje o odnosu riječne erozije i krškog procesa. Organizacijski odbor je očito svjestan, čemu se i referent pridružuje, da je potrebno o tom problemu diskutirati – s obzirom na važnost krške problematike za našu sredinu te pravilno korištenje naslijeđenog znanstvenog saznanja. Za ovu diskusiju su u našoj sredini u posljednje doba nastupila dva objektivna i značajna momenta.
Srpsko geografsko društvo je učinilo veliku uslugu razvoju istraživanja krša i bitno se odužilo uspomeni svog osnivača što je (1957) objavilo prijevod njegovog značajnog djela, koje je izišlo na francuskom 1918. godine.1 To je djelo u kome su najlogičnije usklađene i zaokružene ideje našeg velikog učitelja. Djelo je bilo slabo poznato i korišteno od domaćih stručnjaka, a gotovo je nepoznato u inozemstvu.2 Drugi važan događaj je posthumno objavljivanje Cvijićeve završne monografije o kršu, o kojoj se mnogo govorilo, a relativno malo znalo.3 Ova dva djela osobito posljednje, omogućuju nam da ocjenimo razvoj Cvijićeve znanstvene misli o kršu i njegova originalna shvaćanja. Referent se na ovaj problem već osvrnuo povodom izdanja posthumne monografije4, ali ovo je zaista pogodna prilika da razmijenimo misli i sa više saznanja pođemo dalje. 


Bit problema. Gotovo općenito je bila prihvaćena jednostavna i prividno logična shema da krški proces smjenjuje riječnu eroziju. Na otopivim stijenama pukotine se postepeno šire, vode sukcesivno poniru te se dezorganizira riječna mreža. Tako, prema toj shemi, dolazi do okršavanja ili “karstifikacije”.
Referent je opetovano ukazivao da se na otopivim stijenama može vršiti samo krški proces, te da je on primaran, odnosno korespondentan sastavu.5 Otapanjem osnove ostaje relativno mala ili gotovo beznačajna količina trošnog materijala – osnovnog elementa kojim se vrši površinsko riječno modeliranje: spiranjem, transporotom i taloženje. 
Ako nema pukotina, ne može biti ni nakupljanja podzemnih voda, tj. formiranja temeljnice, koja je osnovni uvjet za postojanje trajnih tekućica – rijeka. Na kompaktnim stijenama mogla bi se, dakle, vršiti samo povremena – potočna erozija, ali ni za nju nisu ispunjeni uvjeti, jer nema trošnog materijala, koji ima bitno značenje u bujičnom procesu.
Sastav, dakle, uvjetuje otapanje tj. krški proces. Ako pored otopivih stijena imamo i nepropusne ili su otopive stijene nečiste, odnosno lako se raspadaju – dolazi do kombiniranja dva morfogenetska procesa. Raspadanjem se stvara trošni pokrov, koji površinske vode transportiraju prije nego što se izgube u pukotinama kroz otopive stijene. Površinsko trošenje i transport kombiniraju se, dakle, sa poniranjem voda i širenjem pukotina – dva morfogenetska procesa vrše se pred našim očima jedan pored drugoga te, nastaje složen, fluviokrški reljef. Kombinirani fluviokrški reljef značajan je za izgled znatnih dijelova Dinarskog gorja.6 Tamo gdje prevladavaju nepropusne stijene, riječna erozija je dominantna u modeliranju reljefa, određuje oblike, te kontrasno dolaze do izražaja razlike prema susjednom kršu i odnosi se različito kombiniraju.7
Ekološka sredina, osobito klima i o njoj ovisni biljni pokrov, bitno utječe i modificira krški proces, odnosno evoluciju reljefa na otopivim stijenama. Životnim procesima i trulenjem bilja vrše se složene kemijske promjene, koje ne samo povećavaju količinu već i stvaraju veoma agresivan CO2; sušnost onemogućava ove biotske utjecaje, dok promjene temperatura znatno modificiraju otapanje. Vodeći računa o složenosti otapanja, vertikalnoj dimenziji, te prostornim razlikama i vremenskim promjenama, mi upotrebljavamo termin “krški proces”.
Treba podvući da ovo nisu u cjelosti nova gledanja; ona su se javljala i ranije, ali su bila prekrivena lavinom dominantnih shema. U tom pogledu su naročito značajna originalna gledanja nešeg učitelja J. Cvijića, te čini dio dužne pošte da se ovom prilikom na to osvrnemo. Taj osvrt je i logički potreban, jer nam iz njega postaje jasno, kako je došlo do povezivanja riječne erozije i krškog procesa. To saznanje će nam olakšati i ocjenu cijelog problema.
Povijesni osvrt. U svom Karstphänomenu (1893), kojim počinje in ten zivnije znanstveno istraživanje krša uopće, Cvijić smatra da je krški proces specifičan i primaran na vapnencima.8 Izričito se kaže, da, citiram: “stvaranje terra rossae otpočinje u svakom karstu, kad postane kopnom” (str. 28). Cvijić, kao i većina istraživača, smatrao je crvenicu neotopivim ostatkom. Otapanje, osnosno krški proces je, dakle, primaran i počinje dok vapnanac postaje kopnom. U ovom početnom radu Cvijić čak govori i o “primarnom karstu” (str. 107), tj. o strukturalnim šupljinama, koje su zaostale u vapnencima, nastalim od koraljnih grebena. U početnom radu, dakle, nema ni jedne riječi o tome da bi riječna erozija prethodila krškom procesu.
Godine 1899. izveo je Cvijićev učitelj A. Penck, sa svojim učenicima, terensku nastavu kroz Bosnu i Hercegovinu. Značajno je da je na tom putu sudjelovao i W. M. Davis, čuveni majstor logične sinteze i kodifikator pravila pretpostavljenog cikličkog razvitka fluvijalnog reljefa.
Tokom putovanja kroz naše krške krajeve dvojica, tada vodećih, majstora u istraživanju reljefa, uočila su izrazite zaravni na vapnencima, te su ih suglasno objasnili kao rezultat fluvijalnog uravnjavanja; međusobne razlike su neobične.9 Za nas su naročito značajna Penckova shvaćanja, jer će u znanosti imati veliki odjek.
Penck objašnjava zaravni kao rezultat riječnog uravnavanja tokom miocenske faze mirovanja. Mlađim izdizanjem nastupilo je okršavanje (Verkarstung). Ne možemo se oteti dojmu, da je, pri usvajanju ovog shematskog i prividno jednostavnog shvaćanja, veliki utjecaj imao snažan duh W. M. Davisa te njegovo uvjereljivo objašnjavanje evolucije fluvijalnog reljefa.
Penckova gledanja prihvatili su njegovi učenici, odnosno u svijetu vodeća geomorfološka škola svog vremena. Penckov učenik A. Grund je “logičkim, gotovo juridičkim duhom” – kako kaže J. Cvijić – razradio ideje učitelja i postavio teoriju koja je imala velikog uspjeha.10 A Grund tvrdi, da u kršu postoji jedinstvena temeljnica, povezana sa morskom razinom. Spuštanjem nivoa temeljnice dezorganizirana je riječna mreža; između površja i razine temeljnice vode poniru i stvaraju se krški oblici. Ova Penck-Grundova teorija privukla je opću pažnju i sljedbenike, te je i na našeg velikog učitelja imala utjecaja.
U isto doba, kada su A. Penck i W. M. Davis putovali po našem kršu, vršio je i J. Cvijić morfološka i glaciološka istraživanja u Crnoj Gori, visokoj Hercegovini i zapadnoj Bosni.11 U to doba Cvijić je kao i drugi geomorfolozi, već bio pod znatnim utjecajem Davisovih ciklič kih ideja. Naročito je važan drugi dio njegova rada (Karstna polja ...), jer tu nalazimo značajne nove poglede i promjene. Cvijić napušta svoja originalna shvaćanja, iznijeta u “Karstu”, da “izdan vodena u karstu sastoji se iz pojedinih vodenih mlazova, koji iz pukotina i pećina na stranama duboko ižljebljenih dolina u karstu na površinu izbijaju ili se javljaju u supodini karsta” (str. 90). Oblici reljefa, koje je konstatirao, potiču sada Cvijića da prihvati “nivo izdani u karstu”. On čak tvrdi da “nije samo jedna izdan, ima ih u različitim nivoima” (str. 173). Nova shvaćanja su mu potrebna da bi objasnio postanak “riječnih zaravni” (str. 174). U ovom radu Cvijić razlikuje tri vrste zaravni: “slabe vodene struje neprekidno menjaju svoje pravce, osciluju u horizontalnoj ravni, uravnavaju zemljište ... tako su nastale mnogobrojne denudacione zaravni, koje su predstavnici tipskih “peneplainsa” (str. 172); dalje: “U karstu su, dakle, denudacione uravnjenosti starije, primarne i više; prave, fluvijatilne peneplaines, koje se javljaju isključivo po dnu polje, mlađe su, sekundarne i niže” (str. 174) Treću i najmlađu grupu čine abrazijske terase. Prihvaćanje gornjih ideja nameće nužno i upotrebu riječi “karstifikacija” (Verkarstung). Utjecaj Davisova cikličkog gledanja ogleda se i u objašnjenju evolucije krških oblika – od ponikve do polja – što je takođe primjenjeno u ovom radu. I pored ovog znatnog približavanja, Cvijić je ostao odlučni protivnik Grundove teorije o jedinstvenoj temeljnici, što je dolazilo do izražaja u javnim kritikama i polemikama.
Kompromis iz 1900. godine nije zadovoljavao Cvijića, te on i dalje traži specifična objašnjenja za postanak vapnenačkih zaravni, oblika koji je tako značajan za reljef dinarskog krša i bio je oslonac Penck-Grundovoj koncepciji. Cvijić je prokrstario zaravni u različitim dijelovima dinarskog krša i objavio rad, veoma značajan po originalnim idejama i nastojanju da dade objašnjenje koje bi bilo u skladu s prirodom vapnenca i krškim procesom.12 U ovom radu Cvijić konstatira da “Površinsko spiranje (vjer. otapanje R.) vrši voda koja ponire, dok se u podzemlju krški tokovi usjecaju, spiraju i šire pukotine ... U ovom dvostrukom radu je specifičnost spiranja i uravnavanje krša” (kurz. Cv., str 125). Za ovaj kompleksni i specifični proces Cvijić uvodi i termin “krška erozija”. Erozijska baza ovog uravnavanja bila bi podzemna rijeka, odnosno temeljnica u čijoj razini teče. Značajno je, da je do analognog i specifičnog objašnjenje uravnavanja vapnenca gotovo istovremeno došao i L. Sawicki13, a nedavno je slično gledanje oživio i R. Birot14.
Cvijić je u međuvremenu upoznao i prihvatio rezultate geoloških istraživanja Fr. Katzera u Bosni.15 Fr. Katzer konstatira da su jezerske “oligomiocenske” naslage poremećene gornjopliocenskim pokretima. Zaravni su prema tome nastale u mirnom razdoblju prije gornjopliocenskih gibanja, kojima su određene glavne crte sadašnjeg reljefa Dinarskog gorja. Ovo je značajno, jer je Cvijića dovelo u poteškoću kako da to uskladi sa svojim drugim i značajnim shvaćanjem.
Istraživanjem probojnice Đerdapa Cvijić je došao do zaključka, da se razina pontiskoga panonskog jezera sukcesivno spuštala i ostavila sistem abrazijskih terasa, čije su visine konstantne, a međusobni odnosi neporemećeni.16 Znamo, kako je ova Cvijićeva hipoteza imala rijetko bogat odjek, te urodila čitavom literaturom studija o evoluciji reljefa peripanonskog pojasa. Mađutim, očito je, da je samom autoru moralo zadavati brige, kako da uskladi eustatičku stabilnost na panonskoj strani sa istovremenim gornjopliocenskim pokretima, koji su imali orogenetsko značenje i uvjetovali dinamiku dinarskog reljefa. Ovo je bilo tim teže što je Katzer konstatirao poremećaje mladotercijarnih naslaga u sjeveroistočnoj Bosni tj. u pretpostavljeno stabilnom peripanonskom pojasu. 
Golemi odjek hipoteze o peripanonskom abrazijskom reljefu u radovima Cvijićevih učenika imao je razumljivog utjecaja i na samog učitelja, koji je tom shvaćanju dao prednost u svojim završnim radovima.17 Poznato je, da se ta genijalna koncepcija, bazirana na nedovoljnim podacima svog vremena, nije mogla održati i uskladiti sa pozitivnim morfološkim i geološklim činjenicama.18 Nova korekcija ima veliko značenje, jer otpada osnovni razlog za uklapanje faze fluvijalne erozije u evoluciju reljefa na otopivim stijenama, odnosno vapnencima. 
U posljednjih devet godina života, Cvijić je nekoliko puta davao sinteze svojih gledanja na evoluciju krškog reljefa, odnosno cirkuliranje vode u otopivim stijenama. Najznačajnija je spomenuta rasprava na francuskom jeziku iz 1918. godine.19 U ovom radu osnovno značenje ima konstatacija: “dok su tekućice sa nepropusnih stijena usmjerene prema morskoj razini, oticanje krških voda vrši se više manje u okomitom smjeru kroz pukotine i pećine, prema zakonima teže i bez obzira na morsku razinu. Ako je nepropusni sloj ispod morske razine, krški način otjecanja nastaviti će se do tog sloja” (str. 394). Krš se, dakle, razvija i vapnenac otapa sve do nepropusne osnove. Podzemne vode se izlijevaju ispod razine mora duž labilne “linije hidrostatičke ravnoteže” (str. 406), koja je određena odnosom tlaka mora i vode koja pritiče iz krškog podzemlja. Ovo shvaćanje je jasno predočeno serijom presjeka kroz kršku masu u različitim fazama morfološke evolucije (str. 396)
I pored izložene, jasne i logične opće koncepcije, Cvijić i u ovom radu smatra da je krškom procesu prethodila riječna erozija. “Okršavanju (ako se tako može nazvati) prethodilo je usjecanje normalnih dolina” (str. 384). Očito je da su oblici reljefa, odnosno prostrane “zaravni”, bili neročito težak problem; formiranje ovih oblika pripisuje Cvijić riječnoj eroziji, iako je ta trebala “kratko trajati” (str. 385). Na taj način Cvijić napušta svoje ranije i originalno shvaćanje o “krškoj eroziji”.
Nakon šest godina Cvijić će se ponovno povratiti osnovnim problemima krša i tada glavno značenje daje litološkoj osnovi, odnosno čistoći vapnenca.20 Dok je na čistim vapnencima razvijen potpuni krš “holokarst”, na nečistim imamo “merokarst” – kombinaciju nekih oblika krša i fluvijalnog reljefa.
Veoma je značajan rad koji je nakon osam godina objavljen gotovo pod istim naslovom kao i onaj iz 1918. godine.21 Suprotno očekivanju da će dalje razraditi svoju osnovnu koncepciju iz 1918. g., Cvijić glavnu pažnju posvećuje procesu okršavanja tekućica tj. teoretski razrađuje Penck-Grundova shvaćanja. Mehanizam uravnavanja vapnenaca objašnjava analogno gledanjima iz 1909. g., ali ne govori o “krškoj eroziji”, već prednost daje mehaničkoj eroziji: “U dubinama gdje se mlazevi koji dolaze sa površine spajaju u prave reke, mehanička erozija prevlađuje i često je kao kod bujnih potoka” (str. 13), te “površinska erozija makoliko beznačajna i podzemni procesi tako se udružuju i snižavaju karstnu površinu” (str. 13).
Dvije završne redakcije Cvijićevih gledanja o kršu ne donose novih momenata u pitanju odnosa riječne erozije i krškog procesa.22 Dva teksta se uglavnom razlikuju po svom opsegu. Nećemo se na njih posebno osvrćati, jer su svi elementi izloženi u ranijim radovima koje smo već spomenuli.


Zaključak. 1. Povezivanje riječne erozije i krškog procesa u smislu vremenskog smenjivanja na otopivim stijenama posljedica je poteškoća kako da se objasne izrazite zaravni na vapnencima. Primjena riječne erozije je povijesno razumljiva, jer se to dogodilo na prekretnici stoljeća, kada je izučavanje fluvijalnog reljefa bilo najviše odmaklo te dominiralo Davisovo objašnjenje o cikličkoj evoluciji.
Tokom posljednjih 30 godina prikupljeni su detaljni i pouzdani podaci o zaravnima na vapnencima te dana specifična i uvjerljiva objašnjenja.23 Imamo već bogatu literaturu, koja dokazuje da su zaravni na vapnencima nastale specifičnim korozijskim procesima i u određenim uvjetima. U razdobljima stabilnosti i povoljnih ekoloških odnosa (prvenstveno snažna i topla klima) vrši se rubom naplavnih ravnica otapanje te se zaravni šire u vapnencima i to proporcionalno njihovoj čistoći. Vode sa sobom evakuiraju i male količine otopivog ostatka. Aktivni procesi u toplim i vlažnim klimama potvrđuju ovo objašnjenje, koje je u skladu s krškim procesom.
Uravnavanje je površinski proces, uvjetovan lokalnim odnosimastabilnosti. To nam objašnjava zašto su zaravni u našem kršu razvijene na čistim vapnencima, reljefno izolirane i različitih visina. Ovdje treba ponoviti da je i naš veliki učitelj u početku tražio specifična objašnjenja za postanak zaravni, ali se kasnije priklopio dominantnoj Penck-Davis-Grundovoj shemi.
Za našu temu su od sporednog značenja visoki platoi na unutrašnjem fluviokrškom pojasu Dinarskog gorja npr. Jezera, Sjenički ravnjak, Morine, Kupreško polje te veći broj manjih i izoliranih “stolova”. Analognih ravnjaka imamo i na manjim visinama, ali na stijenama analognih sastava. Već je E. Richter opravdano ukazao da gorja srednje Bosne, sastavljaena od staromezozojskih i paleozojskih naslaga, podsjećaju svojim izgledom na analogne planine Alpa.24 Složenim dolinama izdvojeni su “stolovi” (Tafelgebirge) strmih strana koje oštro ograničavaju otvorene planinske pašnjake. Različita visina i opći izgled ukazuje da to nisu djelovi jedinstvenih i prostranih zaravni, već rezultat specifičnih morfologenetskih procesa koji su u skladu sa sastavom.
Na dijelovima, sastavljenim iz nepropusnih stijena izbijaju izvori, te poteku povremene ili stalne tekućice, koje se redovito gube na kontaktu sa vapnencima. I dolomiti se raspadaju, te povremeno ispiru. Trošan materijal se nanosi u udubine, te na taj način vrši uravnavanje. Nejednaka debljina sniježnog pokrova, obilje vode u doba otapanja, promjene temperatura — osobito zimsko zamrzavanje tla — uvjetuju složene i specifične procese, čiji je rezultat stvaranje otvorenih pejzaža. Ovi otvoreni ravnjaci, značajni za stočarski planinski život — ne mogu se usporediti sa jedinstveno uravnjenim korozijskim plohama na čistim vapnencima.
Izrazite zaravni na čistim vapnencima su, dakle, korozijski produkt nastao modificiranjem krškog procesa. Otpada, dakle, razlog koji je potakao da se u evoluciji krškog pejzaža uvodi faza riječne erozije, koja je tu nemmoguća ili kao stranac stvara specifične oblike. Značajno je napomenuti, da je shvaćanje, o smijeni riječne erozije i krškog procesa indirektno napustio i njegov inicijator A. Penck 25  Pri kraju svog terenskog rada A. Penck je došao do zaključka da krški proces, odnosno otapanje vapnenaca, počinje dok do njihove  površine dospije kemijski aktivna voda. “Podzemni krš” oblikuje se ispod stratigrafskog pokrova tj. prije nego što je otopina stijena bila ogoličena.
2. Dio vode koja pada na nepropusne stijene poteče po površini ili se procjeđuje u zemljište, te hrani temeljnicu. Površinske vode spiraju rahli materijal i ublažuju nagib padina. Tekućice transportiraju sprani materijal, modeliraju korito, te se taj rad upravlja prema općoj ili lokalnoj erozijskoj bazi — ništa sličnog u otopivim stijenama.
Na otopivim stijenama procesi su sasvim drugačiji. Vode otapaju površje, nema trošnog pokrova i spiranja. Sa otopinom vode poniru ili kako kaže naš učitelj, brzo “štuknu”. Pukotine se šire i vode pukotinski cirkuliraju sve do nepropusne osnove i to “ bez obzira na morsku razinu” (Cvijić 1918.). Nema, dakle, erozijske baze— bitnog elementa fluvijalne erozije.
Riječna erozija i krški proces, su dakle, vezani za različite stijene i imaju specifične zakone odvijanja. Ne mogu se u vremenu smijeniti, jer su uvjetovani osnovom, a prostorno kombiniranje je ograničeno i određeno. Ukoliko strana, “alogena” rijeka proteče kroz kršku sredinu, ona vodama i trošnim materijalom iz nepropusnih stijena usjeca samo kanjon (Cvijić, 1899.) Važno je, posebno ovom prilikom, konstatirati da su originalna Cvijićeva gledanja išla specifičnim putom i da su u najnovije vrijeme dobila potvrdu. Lavinska snaga Penck-Grund-Davisove sheme, a vjerovatno velika zauzetost na drugim problemima i poteškoće da dođe u kontakt sa objektom, potakli su Cvijića na kompromise. Vrijeme je potisnulo sheme i umanjilo značenje teorija, te danas tražimo adekvatno objašnjenje činjenica, kako je to Cvijić činio u svojim prvim radovima. Izložena shvaćanja su dakle, znatnim dijelom nastavak na temeljima koje je veliki majstor postavio i ostavio nama u nasljeđe.
________________
PRILOG HRVATSKOJ KRŠKOJ TERMINOLOGIJI*
 Primljeno na sjednici Razreda za prirodne znanosti JAZU 8. VI 1973.
UVOD


Ovaj Prilog hrvatskoj krškoj terminologiji nastao je inicijativom Saveza geografskih institucija Jugoslavije koji je osnovao (1969.) po sebnu Komisiju za kršku terminologiju naroda Jugoslavije (članovi: dr Ibrahim Bušatlija, docent, Sarajevo, dr Ivan Gams, pro fesor, Ljubljana, dr Dušan Gavrilović, docent, Beograd, dr Du šan Manakovik’, profesor, Skopje i dr Josip Roglić, profe sor, Zagreb). Republički savjeti za znanstveni rad preko “Sklada Bo ris Kidrič” (Ljubljana) odobrili su financijsku pomoć. Vođenje za datka je povjereno Katedri za fizičku geografiju Oddelka za geogra fiju Filozofskog fakulteta u Ljubljani.
Komisija je organizirala poseban Simpozij o terminologiji i tipo logiji krša koji je održan 21. i 22. listopada 1971. u Ljubljani. Za Simpozij je bila priređena i razaslana sudionicima prva redakcija slovenske terminologije, kao prijedlog za obradu znanstvenih termi na. Priređivači nacionalnih terminologija (I. Gams, D. Gavri lović, D. Manakovik’ i J. Roglić) podnijeli su referate, koji su bili popraćeni koreferatima. Na temelju diskusija i razmjene iskustava utvrđene su smjernice i etape daljeg rada.
Za vrijeme 8. kongresa geografa Jugoslavije u Sarajevu, u rujnu 1972, održana je konzultacija članova Komisije i dogovoreno je pri ređivanje konačnih redakcija, a posljednji dogovor je bio u Zagrebu u proljeće 1973. Za taj dogovor bile su priređene i međusobno raz mijenjene redakcije hrvatske, slovenske i srpske terminologije, koje su na sastanku predane predstavniku Makedonije radi dopune ma kedonskih termina. Na tom sastanku sporazumno su rješena sva pitanja o završetku rada i objavljivanju terminologija.
“Prilog hrvatskoj krškoj terminologiji” koncipiran je na temelju spomenutih dogovora, a uz to smo se koristili već objavljenim fran cuskim, njemačkim, engleskim, odnosno američkim terminologija ma.
Prva redakcija našeg “Priloga” dana je na uvid prof. S. Bahunu, ing. S. Božičeviću, prof. M. Heraku, dr M. Malezu i prof. J. Riđanoviću. Nakon toga je održan sastanak, na koje mu su sporazumno usvojene primjedbe i sugestije, na temelju kojih je priređen tekst sastavljen za sastanak Komisije u Zagrebu. Tako redigirani tekst ponovno je dostavljen gore navedenim konzultanti ma, te prof. M. Friganoviću, dr. O. Oppitzu i prof. V. Ro giću. Asist. Vl. Birg je pomagao tokom cijelog rada. U tekstu koji se objavljuje uzete su u obzir sve dobivene sugestije te se ovom prilikom zahvaljujemo svima na ljubaznoj pomoći.
Pri izboru nacionalnih termina od posebne koristi je bio “Imenik” (gazetteer) naziva s naše tapografske karte 1 : 100 000, koji je za vrijeme rata priredila Saveznička komanda za “Srednji istok”. To je zaista vrijedan izvor koji nije dovoljno poznat i korišten, iako ga posjeduju naši glavni dokumentacijski centri. Na topografskim kar tama su snimljeni živi narodni nazivi i s njima je u radnu sobu pre nesena dokumentacija koju pojedinac ili grupa ne mogu ni uz naj bolju volju prikupiti. Za nas je dobra pouka da smo trebali i mogli sami uraditi ono što je drugi smatrao neophodnim za uspjeh even tualnog neposrednog kontakta s nama! Povezano s iskustvom u pri ređivanju ovog “priloga”, autor će se na drugom mjestu posebno osvrnuti na spomenuti imenik; ovdje koristi priliku da podupre po duhvat još većeg značenja.
Zainteresirani su već poticali da bi se bogato nazivlje na našim detaljnim (1 : 25 000) topografskim kartama skupilo u Imenik koji bi kompetentni stručnjaci obradili i objavili. Publiciranje tog živog jezičnog blaga obogatilo bi naše nacionalne kulture. Na solidnom temelju nastavilo bi se organski i radilo pouzdano. Bio bi to drago cjen priručnik, ne samo za znanstvene radnike već i svakom prosvje ćenom čovjeku. Iz ovako bogate riznice bi specijalizirane terminolo gije crpile dobre i sadržajne termine. Topografske karte bi uz so lidno snimanje prirodnog i društvenog inventara dobile odgovara juću sadržajnu komponentu što bi osiguralo njihov pun uspjeh i dalo osnovu za pouzdano generaliziranje. Na taj način bi se usposta vila i interdisciplinarna suradnja. Priređivanje i objavljivanje tog imenika velika je i nužna zadaća znanstveno-kulturne međurepublič ke suradnje.
U međusobnoj suradnji smo konstatirali da možemo ostvariti po četni “prilog” koji će se kasnije dopunjavati i dotjerivati. Termino logija je ključni faktor u znanstvenom radu i služi širem sporazu mijevanju; to je opće iskustvo i njime su uvjetovana suvremena nastojanja da se objave usporedne međunarodne terminologije. U izvršavanju naše zadaće mnogo su nam pomogli radovi i iskustva drugih. Vjerujemo da će ovo biti koristan priručnik onima koji znanstveno obrađuju probleme krša, potaći ih na dopune, ispravke i eventualno priređivanje bolje terminologije, pa će time naš rad postići svoju svrhu.
Iz iskustva drugih koji su u znanstvenom radu ispred nas znamo kako je teško prirediti dobru terminologiju. Neki su objavili više terminologija tokom posljednjih godina, svaka slijedeća konstatira nove poteškoće i opreznija je u njihovu otklanjanju. Naša zadaća je još teža. Znanstveni rad smo počeli koristeći tuđe izvore i termine jer u vlastitom jeziku nismo raspolagali adekvatnim izrazima i nuž no je bilo prevođenje koje je ponekad neumješno obavljeno. Istina, ovdje je u pitanju krš s kojim smo srođeni i imamo bogato narodno nazivlje koje je dijelom preuzeto i u međunarodnu terminologiju, ali često u netočnom značenju. Bilo je, s obzirom na naš znanstveni položaj, razumljivih ali štetnih slučajeva da smo vlastiti naziv, pre uzet u međunarodnu terminologiju, ali neshvaćen i pogrešno objaš njen – u tom lošem ruhu prihvaćali i nametali našoj literaturi! Za buna je bila tolika da smo kolebali između svog živog i raširenog termina “krša” i germanizirane izvedenice “Karsta”! Posebno je štetno što nije bilo dovoljno dostupno i poznato nacionalno termi nološko blago, tek poznavanje živog narodnog nazivlja je osnova za organski znanstveni rad.
U okviru raspoloživih mogućnosti nastojali smo uspostaviti vezu iz među živog narodnog korijena i znanstvene terminološke ekspanzi je. U tom nastojanju smo svjesno bili odmjereni, ali vjerovatno i usprkos toga napravili propuste – stoga unaprijed zahvaljujemo na upozorenjima. Nije i ne može biti naša svrha da “vraćamo kola nazad”, ali smatramo da treba davati prednost terminima koji su sadržajno adekvatniji i kojima se možemo sporazumijevati u krugu zajednice kojoj vršimo određene usluge i koja to opravdano od nas zahtijeva. Organskim jezičnim povezivanjem poteći će sokovi zajed ničkog života i otpasti pogubno i neopravdano suprotstavljanje tzv. znanstvenog živom narodnom jeziku.
U Prilogu nema potpunog usporednog pregleda termina na pojedinim našim jezicima. Pokazalo se da je to nemoguće ostvariti jer su suradnicima adekvatni termini bili nepoznati. Složili smo se da svaki zastup nik nacionalne terminologije unese u druge svoje ade kvatne nazive; ukoliko ne bi bili sigurni, ostavljeno je da se to u budućnosti dopunjava. I s tog aspekta, ovo je prilog konačnom iz vršenju zadaće.
Još je teže i nepotpunije obavljeno navođenje adekvatnih termina na svjetskim jezicima (engleskom, francuskom i njemačkom). U terminologijama na tim jezicima nalazimo velike razlike u izboru i ob jašnjenju; ograničili smo se na one u kojima smo bili sigurniji i što je za ovu fazu rada bilo nužno. Posebna je poteškoća i problem usklađivanje s relativno bogatom njemačkom terminologijom koja spajanjem riječi stvara nove termine i vrši distinkcije koje je ne moguće prenijeti u druge jezike, npr. za tipove grižina ili škrapa skrojeno je u njemačkoj terminologiji toliko termina da ih drugi jezici (engleski, francuski i dr.) jednostavno preuzimaju u izvornom izrazu – za nas nema potrebe da tako postupimo. Nedostatak je naših priloga što nemamo ruskih terminoloških ekvivalenata, ali za to nismo imali pouzdanog oslonca, tj. neku komparativnu termino logiju.
Naši prilozi su i sa stručnog aspekta nepotpuni i neujednačeni. Članovi komisija su geomorfolozi, te je razumljivo da su termini njihove specijalnosti zastupljeniji. Nadamo se da će naši prilozi potaknuti i druge specijaliste da se pridruže ovom pothvatu. Iskustvo će poka zati da li je svrsishodnije prirediti kompleksnu terminologiju ili svaku zasebno za pojedine specijalnosti.
Svrha je terminologije da što jasnije precizira što pojedini termin znači. Izbjegavane su genetske definicije jer su redovito bazirane na hipotezama. Tako se općenito postupa i u suvremenim svjetskim termi nolo  gijama. Od toga se odstupilo samo u slučaju kad je autor smatrao da je to za naše prilike potrebno. Spominjanje autora u tekstu svedeno je na najmanju mjeru. Navedeni su u slučajevima kad se smatralo da je to potrebno za poznavanje razvoja naše znan stvene misli o kršu. Na kraju je navedena literatura koja je imala važnu ulogu pri sastavljanju našeg Priloga.
Želimo da Prilog posluži kao odskočna daska i potakne dalji rad na ključnom problemu terminologije – time bi on ispunio svoju zadaću i donio zadovoljstvo autoru.




________________
Objašnjenje
adj         –        adjektiv
m         –        masculinum
f         –        femininum
n         –        neutrum
pl         –        plural
gl         –        glagol
sr.         –        srpski
sl.         –        slovenski
m.         –        makedonski
e.         –        engleski
fr.         –        francuski
nj.         –        njemački
tal.         –        talijanski
am.         –        američki
kub.         –        kubanski
lat.         –        latinski
int.         –        internacionalno




N. B. Nazivi drugih jezika su u pravilu poredani: srpski, slovenski, makedon ski, engleski, francuski, njemački. U navodnicima su termini koji nisu dovoljno precizirani i općenito prihvaćeni.
 
________________
A
Abrazijska pećina ili garma (f), sr. abraziona pećina, sl. abrazijska, morska jama – udubina u stjenovitoj obali, izmodelirana abrazijskim djelovanjem valova, a u vapnencima i korozi jom morske ili jezerske vode.
Aerološki dinamična spilja (f), sr. dinamična pećina, sl. dinamična jama, m. dinamična peštera, e. breathing cave, nj. Höhle mit dynamischer Wetterführung – spilja u kojoj zrak struji. Strujanja su posebno jaka ako spilja ima otvore na strana ma različite ekspozicije. Strujanja su izrazita i na uzinama koje su između proširenja razli čitih termičkih osobina.
Aerološki statična spilja (f), sr. statična pećina, sl. statična jama, m. statična peštera, nj. Höhle mit statischer Wetterführung – podzemna šupljina u kojoj nema zračnih strujanja ni na ulazu ni između pojedinih dijelova.
Agresivna voda (f), sr. sl. i m. agresivna voda, e. agressive water, fr. l’eau agressive, nj. agressives Wasser – voda koja sadrži slobodnu kiselinu (ugljičnu, dušičnu i dr.), što je osposob ljuje za dalje otapanje karbonatnih stijena.
Akumulirani krš (m) – v. krš.
Alogena tekućica (f), sr. alogena reka, sl. alogena reka, m. alogen vodotek, e. allogenous river, fr. riviere allogene, nj. Fremd lingsfluss – tekućica koja pritječe na krš s nepropusnih stijena: Naziv i za tekućicu u aridnom kraju, koja pritječe iz humidnog prostora.
Alohtoni sediment (m), sr., sl. i m. alohtoni sediment – nanosi koji potječu iz drugog kraja.
Anemolit (m), sr., sl. i m. anemolit, int. anemolite – v. sigaste tvo revine.
Anhidrit (m), sr., sl. i m. anhidrit, int. anhydrite – sulfat kalcija (CaS04) koji se pod utjecajem vode pretvara u sadru (v.), pri čemu dolazi do širenja.
Antropospeleologija (f), sr., sl. i m. antropospeleologija, e. antropo speleologie, fr. antropospeleologie, nj. Antropospelaologie – speleološka grana koja izučava korištenje i adaptiranje pećina i spilja za ljudski boravak, od prethistorije do našeg vremena. S tim je povezano izučavanje mitoloških vjerova nja, legendi, umjetničkih ostvarenja i navika, ukoliko je to locirano u pećinama i spiljama ili je njima uvjetovano.
Aragonit (m), sr., sl. i m, aragonit, e. i fr. aragonite, nj. Aragonit  rombično iskristalizirani kalcijev karbonat (CaCO3), istog kemijskog sastava kao kalcit (v.), u koji se vremenom pre tvara. Nastaje u toplim vrelima i koraljnim sprudovima, te je i indikator paleo klime. Kristalizira se u slikovitim bijelim grančicama: “željezni cvijet”, “perje” i sl.
Aragonitna spilja (f), sr. aragonitna pećina, sl. aragonitna jama, m. aragonitna peštera – v. spilja.
Aridni krš (m), sr. aridni kras, m. ariden karst – v. krš.
Autohtoni sediment (m), sr. autohtoni sediment, sl. autohtoni sedi ment, m. autohton sediment – taložine koje se sastoje od trošina matičnih stijena u podlozi.
B
Baldahin (m), sr., sl. i m. baldahin – v. sedrene tvorevine. Bankoviti vapnenac (m), sr. bankoviti krečnjak, m. naplaten varov nik – v. vapnenac.
Barijera (f) – v. ustava.
Bezdan (m); sr. bezdan, sl. brezno, m. propast – narodni naziv za duboke jame ili “jame bezdanke” i “bezdenjače”. Pri padu predmeta ne čuje se udarac o dno, već se izgubi šum pa danja (v. jama).
Bezvodica (f), sr. bezvodica – narodni termin kojim se ističe osku dica vode u kršu, osobito u doba suša.
Bifurkacija (f), sr., sl. i m. bifurkacija – v. rastok, v. podzemni ra stok.
Bigar (m), m. bigor – narodni naziv za lapor (v.); inače i sinonim za sedru (v.).
Bihacit (m) – v. lapor.
Biogena korozija (f), sr., sl. i m. biogena korozija – v. korozija. Biospeleologija (f), sr., sl. i m. biospeleologija, e. biospeleology, fr. biospeleologie, nj. Biospelaologie – disciplina koja istra žuje floru i faunu, te uvjete života u spiljskim šupljinama, a postoji tendencija da se proširi na rudarska okna, tunele i podzemne kanale.
Blato (n), m. močilište – narodni naziv za naplavne ravnice na ko jima se dugo zadržava relativno plitka voda, te nisu pogod ne za obrađivanje i prevladava hidrofilna vegetacija: Buško blato, Svitavsko blato, Mostarsko blato i dr. Neka blata su tunelskim odvodima pretvorena u “polja” (v.).
Bočata voda (f), sr. bočata, brakična voda, sl. brakična voda, m. bočata voda, nj. brakisches Wasser – slankasta voda koja nastaje miješanjem slatke vode i mora ili procjeđivanjem morske vode u priobalska jezera i bunare (v. šepurina).
Bočati izvor (m), sr. bočatni izvor, sl. izvir brakične vode, m. boča ten izvor – priobalski izvor bočate vode; objašnjava se as piracijom morske vode, koju vrši pukotinsko protjecanje.
Bočni kanal (m), sr. bočni kanal, sl. stranski rov, m. bočen kanal  v. spilja.
Boginjavi krš (m), sr. boginjavi kras, sl. kozavi kras, m. boginjav, krasten karst, fr. karst gręlé – termin koji je uveo J.Cvi jić za krški pejzaž, okarakteriziran mnogobrojnim poni kvama – v. krš. 
Bogodol (m), m. bogodol – narodni naziv za duboke i prostrane po nikve viših dijelova Biokova.
Bojenje (n), sr. bojenje vode, sl. barvanje, m. bojadisuvanje, e. wa ter tracing, fr. coloration, nj. Färbung – utvrđivanje ili “trasiranje” podzemnih vodnih veza pomoću bojenja; naj više se upotrebljavaju fluorescein (v.) i uranin (v.). Kao traseri (v.) upotrebljavaju se i druge tvari: od pljeve do bakterija, posebno različito obojene spore i radio aktivne materije.
Boksit (m), sr., sl. i m. boksit, int. bauxit (po mjestu Baux u Fran cuskoj) – žuto-crvena do crveno-smeđa zemljasto-kamena sta ruda aluminija. B. je mineralni agregat aluminijskih hi droksida: sporogelita, dijaspora i bemita (Al203 · H20), te hidrargilita (Al203 · H20). Vrijednost rude je u obrnutoj proporciji sa sadržinom kremena, jer njegovo otklanjanje poskupljuje preradu. U Dinarskom kršu imamo b. iz eoce na, krede i trijasa; posljednji (Lika) imaju najviše kremena. Smatra se da je b. produkt otapanja vapnenaca u uvjetima tople i periodski vlažne klime; ima i drugih objašnjenja. 
Brada (f) – v.-sedrene tvorevine.
Brana (f) – v. ustava.
Brahiklaza (f), sr. i m. brahiklaza – uske pukotine koje prosijecaju samo jedan sloj.
Brakična voda (f), v. bočata voda.
Breča (f); sr., sl. i m. breča – čvrsta klastična stijena nastala cementiranjem stjenovitog kršja; otuda i naziv “kršnik”. Po red kalcitnog, koji je za krš karakterističan, cement može biti različitog mineralnog sastava.
Brid (m), e. ridge, nj. Karrenrücke – v. škrape.
“Bunarasta ponikva” (f), sr. bunarasta vrtača, sl. vodnjakasta vrtača, m. bunaresta vrtača – v. ponikva.
Bunarasto vrelo (n), m. bunaresto vrelo – v. vrelo.
Bunja (f) – narodni naziv za malu udubinu i prolaz u kamenu, gdje se sklanjaju i provlače zvijeri; b. je i naziv za poljska (osobito u primorskim vinogradima) skloništa zidana od kamena radi zaklona ljudima i ostavljanja oruđa.
C
Cementni kamen (m), v. lapor.
Cenot (m), m. ujezerena vrtača – naziv uzet s Jukatana (cenote) i ozna čuje bunarastu ponikvu koja je u donjem dijelu ispu njena vodom; radi se o plitkom kršu, gdje su urušavanja česta i temeljnica nije duboka. Postoji tendencija da se tako općenito nazivaju ponikve u kojima su jezera.
Cijevi (f, pl), m. cevki – v. škrape.
Ciklus (m), odnosno ciklički razvoj krša. – W. M. Davis (1884) je izložio teoriju o cikličkom razvoju reljefa, prema kojoj ne ravnine nastaju radom endogenih sila (mladi stadij), a eg zogeni procesi ih postepeno modeliraju u blage i otvorene oblike (zreli stadij) i konačno nastaju ravnjaci (stari stadij). J. Cvijić (1901) je to gledanje primijenio na krš i tuma čio da se oblici razvijaju od ponikve (v.) preko uvale (v.) do polja (v.). L. Sawicki (1909) je smatrao da se u pod zemlju krša postepeno stvara nepropusni sloj crvenice (v.), zadržava poniranje vode i uvjetuje otapanje viših vapnenač kih dijelova; tako se okončava jedan ciklus. A. Grund (1914) je tumačio da temeljnica (v.) čini korozijsku bazu (v.); vapnenački dijelovi koji su iznad korozijske baze postepeno se otapaju i korozijski ravnjak (v.) je kraj ciklusa. Shematska ciklička gledanja su općenito usporila geomorfološki razvoj i novija saznanja su ih poti snula.
Cisterna (f), sr. čatrnja, sl. i m. cisterna, fr. citerne. Pored ove riječi lat. podrijetla (cisterna) upotrebljavaju se i nazivi: gusti jerna (dubrovački krug), čatrnja, sarnač (turcizmi) i dr.  – umjetni i dobro izoliran rezervoar padalinske vode. Iako su cisterne pravljene i u antičko doba, njihovo širenje je novijeg datuma. Stare c. su izolira ne debelim zidovima, ve zanim smjesom crvenice i vapna; gradili su ih bogati i vodu nakupljali s krovova ili posebnih naplova (v.); siromašni su ovisili o maloj i nezaštićenoj kamenici (v.).
Prevaga sesilnog života, jačanje komercijalne poljoprivre de i gradnja boljih kuća padaju gotovo u isto vrijeme kada je pronađen cement i raširena proizvodnja crijepa za kro vove. Tada c. postaje bitni dio domaćinskog inventara na kršu, a zajednica je pomagala gradnjom javnih cisterni. To važno “razdoblje cisterni” nije zahva tilo izolirane i siro mašne krajeve. Novinu cisterni potvrđuje nepostojanje na rodnog termina za taj značajan način vodne opskrbe na kršu.
Cjevaste grižine (f, pl), m. cevasti škrapi – v: škrape. Cjevasti stalaktiti (m, pl) v. makaroni.
Cockpit (m), m. cockpit, krasten karst; termin je uzet s Jamajke; znači udubina ili “borilište pijetlova”. – to je ponikva raz ličitih dime n  zi j a  i oblika. Ponikve su tako mnogobrojne da na Jamajci određuju izgled kraja; otuda nazivi “cockpit country” i “cockpit area”.
Crvenica, pučki “crljenica” (f), sr. crvenica, sl. jerina, m. crvenica, int. terra rossa, nj. Roterde – crvenkasto tlo, nastalo kao zaostatak otapanja vapnenaca u uvjetima tople i dosta vla žne klime; kao klimatogeno tlo moglo je nastati i rastrož bom drugih stijena, te je transportirano u krške pukotine, gdje se očuvalo. Crvena boja je uvjetovana oksidima me tala.
Primarni položaj c. je kao sloj B, ispod površinskog hu musnog sloja A, tj. u neposrednom dodiru s vapnencem (v. kontaktna korozija). Površinski položaj je sekundaran i posljedica spiranja sloja A. U krajevima koji suvreme nim pedogenetskim uvjetima ne odgovaraju ovom tlu c. je indikator paleoklimatskih prilika. Ovlažena c. ima osobine gline te zadržava procjeđivanje vode; prije cementa je, mi ješana s vapnom, korištena za uređenje rezervoara kišnice. 
D
Dabar (m) – riječ očuvana u toponimima Velebita i Kapele i u sje vernoj Dalmaciji (Šibenik), vezanim za krške udubine, kao i u drugim našim krajevima; susreće se i kod sjevernih Slavena; označuje udubinu, ždrijelo, dolinu, močvaru i sl. (P. Skok 1971).
Dekalcifikacija (f), sr., sl. i m. dekalcifikacija, int. decalcification, nj. Entkalkung – izdvajanje i ispiranje kalcijevog karbo nata (CaCO3) iz stijena i trošina.
Dekalcifikacijska glina (f), sl. rezidualna ilovica, glina, m. dekalcifi kaciona glina, fr. argile de decalcification – glina koja je produkt dekalcifikacije karbonatnih stijena. Sastoji se pr venstveno od oksida aluminija, ali zaostaje i do 20% kalci jeva karbonata; pri većem udjelu oksida željeza i magne zija imamo crvenicu (v.); dekalcifikacijom krede i ne kih vapnenaca izdvajaju se kremene konkrecije. Prema intenzitetu ispiranja izdvajaju se iliti, montmorilo niti i kaoliniti. Mnoge gline su u krške šupljine nanijete  sa strane; to iluvijalno podrijetlo se utvrđuje mineraloškom analizom i važno je za rekonstrukciju evolucije reljefa.
Diferencirana korozija (f), sr. selektivna korozija, m. diferencirana korozija – v. korozija.
Diferencirano modeliranje (n), e. differential erosion, fr. erosion dif ferentielle – različito modeliranje reljefa ovisno o sastavu i građi zemljišta. D. m. ima veliko značenje u krškom re ljefu s obzirom na bitne razlike između karbonatnih i ne karbonatnih stijena, te velike raznolikosti u karbonatnim stijenama.
Difuzno protjecanje (n), m. difuzno protečuvanje – v. pukotinsko protjecanje vode.
Dijaklaza (f), sr. i m. dijaklaza, int. diaclase – pukotina koja pro sijeca slojeve pod različitim kutom na dijastrome (v.). D. omogućuje i usmjerava pukotinsko protjecanje voda i utje če na razvoj krša.
Dijastroma (f.), sr. i m. dijastroma, e. bedding plane, fr. joint de stratification, nj. Schichtfuge – međuslojna šupljina, koja u razvoju krša olakšava pukotinsko protjecanje vode; na površini smjer d. odnosno slojeva dolazi do izražaja u raz ličitim oblicima: strugovima (v.), vlakama (v.), te pružanju glavica (v.), ponikava (v.), jama (v.), škripova (v.), škrapa (v.) i greda (v.).
Dimnjak (m), sl. dimnik, m. odžak e. chimney, fr. cheminée, nj. Ka min – v. spilja.
Dinarski krš (m). sr. i sl. Dinarski kras, m. Dinarski karst, e. Dinaric karst, fr. le karst dinaric i nj. Dinarischer karst – prema izrazitom pružanju planine Dinare, NW-SE, nazvano je Dinarsko gorje od Alpa do Drima. Debela serija mezozoj skih i paleogenih karbonatnih stijena i u njima razvijeni krš svjetski su poznata osobina gorja. U svjetskoj znanosti D. k. ima klasično značenje; u njemu su precizirani glavni krški fenomeni i u međunarodnu terminologiju preuzeti mnogi domaći nazivi. Kontrastni pejzaž polja, dubina krša povezana s odgovarajućom cirkulacijom voda, sedrenim us tavama pregrađene doline, izrazite zaravni te specifični uvjeti i organizacija života ostaju svjetski jedinstvene osobine D. k. Izdvajaju se dva pojasa: priobalski pojas krša (v.) i unu trašnji fluviokrša (v.) – sl. 2.
Disperzija (f), m. disperzija – v: pukotinsko protjecanje voda.
Do (m), pl dolovi, sl. dol – najrašireniji narodni naziv za ponikve, osobito u južnim dijelovima Dinarskog krša; to se odrazuje u mnogobrojnim toponimima. Naziv se rjeđe upotrebljava i za udubine u nekrškim krajevima.
Dolac (m), pl. doci, otuda tal. dolazzo – općeniti narodni naziv za tlom pokriveno i redovito obrađeno dno ponikve. I d. se odrazuju u mnogim toponimima. Upotrebljava se i u zna čenju cijele ponikve.
Dolomit (m). l. sr., sl. i m. dolomit, int. dolomite – mineral, dvosol kalcija i magnezija (CaC03 · MgCO3). Kristalizira se u hek sa gon skom sustavu, ali ima manju simetriju od kalcita. Glavni je sastojak stijene dolomita (v.). Ne otapa se u hlad noj već samo u zagrijanoj solnoj kiselini.
2. e. dolomite, fr. dolomie, nj. Dolomit – stijena minera la dolomita (v.), osim dolomita sadrži u različitoj mje ri kalcita (v.) ili minerale dolomita povezane vapnenač kim cementom. Dok u vapnencu zrnca kalcita ulaze jedno u drugo, plohe romboedara kristala dolomita naslanjaju se jedna na drugu; zbog toga se stijena lakše drobi, posebno otapanjem vapnenačkog cementa.
Smatra se da je glavnina dolomita nastala dolomitizacijom(v.) vapnenaca, zbog toga i postoje prijelazi iz među ovih stijena: magnezijski vapnenac 10-25% dolo mitski vapnenac 25-30%, kalcitski dolomit 50-90% i dolomiti preko 90% minerala dolomita. Na dolomitizaciju upućuju i položaji dolomita unutar vapnenačkih masa. U vezi sa spomenutim osobinama građe d. se drobe u pržinu (v.) ili fini pijesak, ali dijelovi kompaktnijeg dolomita zaostaju kao slikoviti monoliti, kukovi, što daje ruševinski pejzaž. Zbog načina trošenja d. čuju se narodni nazivi: pržnjak (Hercegovina, gdje jedna dolomitska planina ima slikovito ime Crvanj, 1921 m), tuvnjak (Kordun), jer pri udaru čekićem muklo odjekuje i lugavac, jer se drobi u fini pijesak.
Dolomitizacija (f), sl. i m. dolomitizacija, int. dolomitisation. – pro ces kojim je glavnina dolomita postala metasomatskim iz mjenama vapnenaca. Na kalcite djeluje magnezijski karbo nat i pri tome magnezijski ion prelazi u mineral, a kalcij ski iz čvrstog stanja u otopinu. Zbog toga nalazimo spome nute prijelaze od vapnenca u dolomit (v.). Procesi dolomiti zacije mogu se vršiti u morskim vodama bogatim ionima magnezija, u vodama bogatim otopinom magnezija, osobito utjecajem termalnih vrela. Pri dolomitizaciji zapremina stijene smanji se oko 12% što pridonosi pucanju, odnosno drobljivosti.
Donja razina okršavanja (f) ili korozijska baza (f) m. dolna baza na skarstuvanje – v. ciklus, v. okršavanje.
Dräga (f), sr., sl. i m. dräga, e. dale, fr. vallon, nj. Dalle – veoma raširen narodni naziv za udolinske oblike izmodelirane u klastičnim ili manje otpornim karbonatnim stijenama. Po red kopnenih oblika d. je raširena i kao naziv zaliva u sje verozapadnom primorju, osobito kad se nastavlja udolina ma u kopno, gdje d. susrećemo u više toponima: Baška dra ga; Limska draga i dr.
Draperija (f), sr. draperija, sl. zavesa, m. draperje, e. drapery, fr. dra perie, nj. Tropfsteinvorhang – v. sigaste tvorevine. 
Dražica (f) – mala draga (v.).
Dubinski krš (m), m. dlabinski karst – v. krš.
Duboki krš (m), sr. duboki kras, sl. globoki kras, m. dlabok karst, e: deep karst, fr. karst profond, nj. tiefer Karst (Fr. Kat zer 1909) – v. krš.
Dubrava (f) – veoma čest i značajan toponim u Dinarskom kršu. Potječe od prvobitne i mnogostruko važne dubove (hrasto ve) šume, koja je dominirala na prohodnijem i tlom bogati jem zemljištu; d. označuje pitomiji pejzažni dio u krškom kraju.
Duliba (f) – naziv za prostrane udoline visokog Velebita. Redovito su dosta pošumljene, ali najniži dijelovi su, uglavnom zbog širenja pašnjaka, ogoljeni.
Dvorana (f), sr. i sl. dvorana, m. sala, e. chamber, fr. salle, nj. Halle – v. spilja.
E
Eforacija (f), sr., sl. i m. eforacija, fr. efforation, nj. Efforation  mehanička erozija brzih pukotinskih voda koje nose tro šan materijal, te korazijom (v.) na podu (eforacijski rov) i na stranama modeliraju različite eforacijske oblike.
Eforacijski rov (m) – v. eforacija.
Egutacija (f), sr., sl. i m. egutacija, nj. Egutation – erozija prokapne vode koja u glini (v. glineni stalagmit), guanu (v.), snijegu i ledu modelira oblike različitog izgleda i dimenzija. Egzokrš (m) – v. krš.
Ekološka ravnoteža (f), m. ekološka ravnoteža – odnos između pri rodne osnove i organskog života. Taj odnos je u kršu labi lan i lako se mijenja (v. okršavanje, krš, krški proces i dr.).
Ekscentriti (m, pl), sr. ekscentrici, m. ekscentriti – v. heliktit.
Ekshumirani krš (m), sr. i sl. ekshumirani kras, m. ekshumiran karst, e. exhumed karst, fr. karst exhumé, nj. exhumirte Karst – v. krš.
Eluvij (m), sr. eluvijum, sl. eluvij, m. eluvium – rahli pokrov koji je nastao trošenjem stijene u podlozi.
Endogen (adj) – pored epiteta za endogena gibanja pridaje se i ri jekama u kršu, koje nastaju od jakih vrela, tj. pritječu iz podzemlja.
Endokrš (m) – v. krš.
Estavela (f), sr., sl. i m. estavela, int. estavelle – specifična pojava cirkuliranja voda u kršu: vrelo u kišovito doba, a ponor pri niskim vodama; u Lici se čuje narodni naziv “ponor-rigalo”. E. su najčešće obodom udubina koje su periodski plavlje ne. Morska e. je na obali i kroz nju izbija slatka voda u kišno doba, a u sušno ponire more.
Etimološki neadekvatan termin, uzet je iz pučkog govora (Langvedok), ali je primijenjen za određenu pojavu i pri hvaćen u svjetskoj znanstvenoj literaturi.
Etaža (f), sr. sprat, etaža, sl. etaža, nadstropje, m. kat, fr. i int. etage (etaž) – kat, odnosno horizontalni niz, u kojemu su raspo ređene spiljske šupljine.
Etažna spilja (f), sr. etažna pećina, sl. etažna jama, jama v nadstrop jih, m. peštera na katovi, e. multi-level cave, nj. Etagen hohle – spiljski sustav u više razina, koje su međusobno spojene okomitim ili kosim ili složenim kanalima (v.).
Evorzija (f), sl. i m. evorzija, e. evorsion, fr. érosion tourbillonante, nj. Ausstrudelung – udubljivanje vrtložastih lonaca pomo ću nanijetih blokova i šljunka; jače udubljivanje nekog di jela istaknutih grebena, čime nastaju pećine i prirodni pro zori (v.), nad kojima zaostaju stjenoviti lukovi.
F
Fisuracija (f), sl. votlikavost, m. fisuracija, int. fissuration – odnos između volumena stijena i šupljina u njima. Važan indika tor okršenosti, koji se za sada može samo približno utvr diti.
Fizička speleologija (f), sr. i m. fizička speleologija – v. speleologija.
Fluorescein (m), int. fluorescein – kemijski spoj (C20Hl2O5) koji daje vodi narančasto-zelenu boju s intenzivnim zele nim odbljeskom. Upotrebljava se radi utvrđivanja “trasira nja” podzemnih vodnih veza. Boju zadržavaju dekalcifika cijske gline, ali se može fluoroskopima utvrditi ako fluore sceina ima 1 g na 10 000 m3 vode.
Fluviokrš (m), sr. i sl. fluviokras, m. fluviokarst, int. fluviokarst  prijelazni reljef na stijenama koje se mehanički troše i ota paju, npr. dolomit ili na terenu gdje se smjenjuju karbo natne i klastične stijene. Na toj litološkoj podlozi imamo spiranje padina i ponira nje  vode; dva procesa modeliranja vrše se jedan pored drugog i tako nastaje kombinirani flu viokrški reljef. Kombiniranim fluvio krškim procesima na staju valoviti i otvoreni pejzaži ravnjaka (v.).
Fosilizirana spilja (f), sr. fosilizirana pećina, m. fosilizirana peštera – v. spilja.
“Fosilni krš” (m), sr. i sl. fosilni kras, m. fosilen karst, int. paleo karst – v. krš.
Freatska voda (f), sr. freatska voda, sl. freatična voda, m. freatska voda, e. phreatic water – temeljnica (v.), voda koja ispu njava pukotine iznad nepropusnog sloja.
Freatska zona (f), sr. freatska zona, sl. freatična cona, m. freatska zona – podzemni pojas u kome su pukotine stalno ili po vremeno ispunjene vodom.
G
Galerija (f), sr. i m. galerija, e. gallery, fr. galerie, nj. Sttole – v: spilja.
Garma (f), e. sea cave, fr. grotte marine, nj. Brandungshohle – na rodni izraz, vjerojatno ilirskog podrijetla (P. Skok 1971), za procijepe i pećinske oblike u stjenovitim, uglavnom vap nenačkim obalama. G. su izmodelirane diferenciranom ab razijom i korozijom. Za manje oblike upotrebljava se i de minutivni oblik “garmica”.
Garrigue (garig, f), fr. i int. garrigue – francuski termin uzet iz Langvedoka i upotrijebljen internacionalno, označuje pr venst veno hrastovu šikaru (garric), a etimološki potječe od indoeurop skog “gar” (kamen, v. kamenjara). G. se upotreb ljuje i za oznaku malih submediteranskih krških ravnjaka (v. dubrava).
Gelifrakcija (f), sr. mrazno razoravanje, m. gelifrakcija, int. gelifrac tion – drobljenje stijena zbog naizmjeničnog zamržnjava nja (širenje) i odmržnjavanja vode u pukotinama. Tim pro cesom nastaju stjenoviti pejzaži u planinskom kršu (v. krš) i osuline (v.) pod strmcima. Proces je bio posebno intenzi van za vrijeme pleistocenskih oledbi.
Geoda (f) – šupljina u stijeni ispunjena sekrecijom minerala (v. vrsta).
Geografija krša (f), sr. geografija krasa, m. geografija na karstot –  istraži vanje prirodne osnove i društvenog valoriziranja krša.
Geološke orgulje (f, pl), sr. geološke orgulje, sl. geološke orgle, m. geološki orgulji, e. sand-pipes, fr. orgues géologiques, nj. geologische Orgeln – korozijske udubine ispunjene mla đim sedimentima ili naplavinama; karakteristične su za podzemni, ekshumirani, pokri veni i subkutani krš (v. krš).
Gips (m), sr. gips, sl. sadra, m. gips – v. sadra.
“Glacijalni krš” (m) – v. krš.
“Glaciokrš” (m), sl. glaciokras, m. glaciokarst – slovenski termin “glacio kras” nije dovoljno preciziran. Ako se usvoji taj ter min, onda bi analogno trebalo izdvojiti i “periglacijalni krš” (v. kriokrš).
Glava (f), sr. i m. glava – v. glavica.
Glavica (f), sr. glavica – najrašireniji narodni naziv za izolirana uz višenja i vrhove, često se čuje i “glava”; g. su specifična osobina krškog reljefa, čija je silhueta njima određena reljef ili krš glavica. To se odražava u mnogo brojnim toponimima. Vrhovi krških gora i planina nisu ka rakterizirani razvodnim sljemenima, već izdvojenim “glavicama” i “glavama”; otuda i toponimi: Troglav, Triglav i sl. Reljef glavica je u skladu s razlikama u sastavu i građi kar bonatnih stijena, šteta da u istraživanju morfologije krša g. nije poklonjena odgovarajuća pažnja.
Glavni kanal (m), sr. glavni kanal, m. glaven kanal – v. spilja.
Glina (f), sr., sl. i m. glina, e. clay; fr. argile, nj. Ton – taložine sa stavljene od najfinijih čestica (promjer manje od 0,004 mm); različitog su kemijskog sastava. Vlažna g. (mulj) po staje veoma plastična. U kršu su posebno važne g. nastale dekalcifikacijom (v.).
Glinena piramida (f), sl. ilovnata piramida, m. glinena piramida, nj. Lehmpyramide – piramidni i slični oblici, visoki od neko liko centimetara do nekoliko decimetara, izmodelirani kap nicom (v.) u glinovitom pokrovu dna spilja i pećina.
Glineni stalagmit (m), m. glinen stalagmit, e. mud-stalagmite, fr. stalagmite d’argile – v. sigaste tvorevine.
Golet (f), sr. golet – narodni naziv za pejzaž na kojemu nema bilj nog pokrova.
Goli krš (m), sr. i sl. goli kras, m. gol karst, e. naked karst; fr. karst nu, nj. nackter Karst – v. krš.
Golubinka (f), sr. golubinka, sl. golobinka, m. golubarnik – narodni naziv za jamu (v.), pećinu (v.) i spilju (v.) u čijim se puko tinama osvijetljenih hridi sklanjaju i gnijezde golubovi.
Gomila (f) – narodni termin za umjetnu, rjeđe prirodnu nakupinu stjenovitog kršja. G. su česti prethistorijski spomenici u pojasu po kretnog submediteranskog stočarenja, a posebno su karakteristične za krčevine na kršu; svaki rad na kršu povezan je s izdvajanjem stjenovitih od rahlih dijelova i njihovim gomilanjem u gomile. I gelifrakcijom (v.) u pla ninskom kršu nastaju gomilasti oblici. G. često susrećemo u toponimima.
Greda (f), m. greda – istaknut i izdužen stjenoviti oblik, značajan za reljef krša i uvjetovan otpornijim slojevima ili bankov skim vapnencima.
Griža (f), sl. griža, m. groot, nj. Scherbenkarst – kamenjara (v.) razbijena u blokove, koji su korozijski jako i nepravilno na griženi. Termin raširen u primorskom kršu, a odražava se i u toponimima (Grižane).
Grižine (f, pl), sr. grižine, e. grooves, fr. cannelures, nj. Kannelierun gen – udubine kojima su najedene plohe vapnenaca, sino nim za škrape.
Grohot (m), sr. grohot, sl. razrušene škraplje – stjenoviti drobiž koji prekriva zemljište. Termin je uveo J. Cvijić da bi označio završnu fazu pretpostavljenog cikličkog razvoja škrapa.
Grozdasti stalaktit (m), sr. i sl. grozdasti stalaktit, m. grozdest sta laktit, fr. grappe de raisins, nj. Traubensinter – v. siga ste tvorevine.
Guano (m), sr., sl., m. i int. guano – nakupine životinjskog izmeta u spiljama, najčešće od slijepih miševa i golubova. Termin posuđen s pacifičkih obala Južne Amerike, gdje te taložine od golemog broja ptica imaju rudarsko značenje (salitra).
Guanobiont (m), sr. i m. guanobiont – organizmi koji žive na guanu. 
H
Heliktit (m), sr. ekscentrik, sl. helektit, m. helektit, am. termin koji je int. preuzet; fr. excentrique – sigasta tvorevina, prvenstveno stalaktit, koja je razvijena u obliku složenih grančica i radijalnih stupčića. Ti složeni oblici redovito nastaju pri kristaliziranju aragonita (v.), a ima i kalcitnih. Posebni uvjeti kristaliziranja su utjecali na razvoj.
Hidrogeologija krša (f), sr. hidrogeologija krasa, sl. kraška hidrogeologija,    m. hidrogeologija na karstot – istražuje geološke uvjete pojavlji vanja i tečenja voda u kršu. Hidrogeološko istraživanje je osnova umjetnih vodnih zahvata u kršu.
Hidrogeološka ustava (f), m. hidrogeološka brana – nepropusne sti jene koje zajazuju vode u krškom zemljištu (v. zajažena razina krške vode).
Hidrogeološki regulator (m) – izdanak nepropusne klastične podlo ge koji uvjetuje pojavu stalnih izvora, odnosno rijeka u kršu. Tim izbijanjima su određena hidrografska čvorišta (v.).
Hidrografija krša (f), sr. hidrografija krasa, sl. kraška hidrografija, . m. hidrografija na karstot – utvrđuje i predočuje raspored i osobine voda u kršu.
“Hidrografske zone” (f, pl), sr. hidrografske zone, sl. hidrografske co ne, m. “hidrografski zoni”, fr. zones hydrographiques –  termin je uveo J. Cvijić (1918), razlikujući: najnižu, čije su šupljine stalno potopljene, prijelaznu, periodski plavlje nu i visoku, suhu zonu krša. U stvari to je razrada ideje A. Grunda (1903), koji je pod “Grundwasser” razumijevao stagnirajuću temeljnicu, iznad koje je “Karstwasser”, koja se periodski puni i lateralno otječe.
Hidrografsko čvorište (n), m. hidrografski jazel – kraj gdje poja vom hidrogeološkog regulatora (v.) izbijaju vrela i razilaze se glavne tekućice Dinarskog krša.
Hidrologija krša (f), sr, hidrologija krasa, sl. kraška hidrologija, m. hidrologija na karstot – disciplina koja izučava odnos pa dalina i količine protjecanja te raspored voda u podzemnim šupljinama, vrelima, ponorima i tekućicama krša, zatim fizičke, kemijske i biološke osobine voda u kršu. Ponekad se pogrešno upotrebljava u značenju hidrogeologije kr ša (v.).
Hidrološka sanacija (f), m. hidrološka sanacija – umjetno tlačno ispunjavanje pukotina u kršu različitim smjesama; na taj način se sprečava poniranje i pukotinsko protjecanje vode (v. injekcijska zavjesa).
“Hidrostatički ekvilibrij” (m), sr. hidrostatički ekvilibrij, m. “hidro statički ekvilibrium”, fr. equilibre hydrostatique – termin koji je uveo J. Cvijić (1918) da bi označio pretpostav ljenu “liniju, gdje se izjednačuju tlak mora i hidrostatski pritisak krških voda koje pritječu s različitih visina”. Izme đu te linije i obale mogle bi, prema tom objašnjenju, izbi jati vrulje (v.).
Hijeroglifi (m, pl), sr. hijeroglifi, sl. črvičaste tvorbe, m. hijeroglifi, fr. vermiculées – v. sigaste tvorevine.
Hodnik (m), sr., sl. i m. hodnik, e. aisle, fr. couloir, nj. Gang – v. spilja.
“Holokarst” (m), sl. holokras, int. holokarst – v. krš. 
Hrapavost (f), m. rapavost – v. škrape.
Hum (m), sr., m. i int. hum, sl. hum, holmec, hom, nj. Hum i Rest beg – općeslavenski naziv (i u oblicima kum, hom i holm) za osamljena i istaknuta uzvišenja, bez obzira na vrstu re ljefa. Dolazi do izražaja i u mnogobrojnim toponimima. H. su posebno rašireni u Dinarskom kršu (v. glavica); u stručnoj literaturi je zastupano mišljenja da se radi o spe cifičnom obliku cikličkog razvoja krškog reljefa, te je termin preuzet u međunarodnu znanstvenu terminologiju. Da vana su različita mišljenja o postanku huma: ostatak gre bena među ponikvama, ostatak razvodnica “mosor” (v.), ot porniji dio zemljišta “monadnock” (v.) itd. Suvremena kar stologija ograničava termin h. na osamljena uzvišenja na naplavnim ravnicama i korozijskim zaravnima (v.).
I 
Iluvij (m), sr. iluvijum, sl. iluvij, m. iluvium, int. illuvium – termin obuhvaća naslage koje su nanijete i nataložene u krškim šupljinama.
Incizija (f), sl: podtalna korozija, m. incizija, int. incision – koro zijsko usijecanje u karbonatnim stijenama ispod tla (sub kutana korozija, v.) ili naplavnog pokrova (pokriveni krš, v.). Zbog nejednakih osobina pokrova i koncentracije vlage u njemu, te razlika u stjenovitoj podlozi, dolazi do različitog iznosa incizije i stvaranja neravnina u reljefu podloge. Može se i cijeli ovlaživani pokrov incizijski usijecati u pod logu i tako dolazi do reljefnih razlika prema okolici.
Indeks okršenosti (m), m. indeks na skarstuvanje, e. degree of kars tification, fr. taux de karstification, nj. Ausmass der Ver karstung – v. udio šupljikavosti.
Inkazija (f), sr. i m. inkazija, int. incasion – v. urušavanje. 
Inkrustacija (f), sr., sl. i m. inkrustacija, e. incrustation, fr. incrustation, nj. Versinterung – izlučivanje sedrenih i sigastih kora na stijenama, oko biljnih dijelova i drugih predmeta (v. se drene i sigaste tvorevine).
Inkrustirajuće vrelo (n), m. inkrustaciono vrelo, fr. fontaine petri fiante. – Iz vrela, posebno toplih, bogatih kalcijevim bi karbonatom [(Ca(HC03)2] izdvaja se, pri izviranju i prozra čivanju, kalcijev karbonat (CaC03) i inkrustira oko uronje nih predmeta, npr. u Karlovim Varima, ČSSR.
Intermitentno vrelo (n), sr. intermitentni izvor, sl. intermitentni izvir, zaganjalka, m. intermitentno vrelo, e. intermittent spring, fr. source intermittente, nj. intermittende Quelle – vrelo koje istječe u vremenskim razmacima; J. Poljak je upo trijebio i termin “vrelo na preskoke”. Pojava se objašnjava postojanjem podzemne šupljine koja se puni vodom i po tom tlačno prazni kroz sisteme sifona.
Inversan sifon (m), sr. i m. inversan sifon – v. sifon.
lnjekcijska zavjesa (f), sr. injekciona zavesa, sl. injekcijska zavesa, m. inekciona zavesa – nepropustan pojas koji se postiže tlačnim utiskivanjem različitih smjesa i tako ispune pod zemne krške šupljine (v. hidrološka sanacija).
Izjedina (f) – termin koji je upotrebljavao F. Tućan za škra pu (v.).
Izvorišna spilja(f), sr. izvirna, vrelska pećina, m. izlezna peštera  v. spilja.
Izvorišni obluk;(m). izvorišni obluk, m. izvorišen obluk – v. obluk.
Izvrnuti lonac (m), m.prevrten lonac, e. dome pit, fr. marmite inversee, nj. Deckenkarre – v. spilja.
J
Jama (f), int. jama, sr. jama, sl. brezno, m. propast, nj. Schlot – najimpre sivnija udubina u kršu. Sastoji se od kanala razvije nog u okomitom smjeru i povezanog s drugim podzemnim šupljinama, te najčešće čini složeni sustav. Zajednička je osobina jama da im se ne vidi dno, zbog toga ulijevaju strah; narod ih izbjegava i dao im je redovito sadržajne nazive i povezao s legendama. J. su karakterističan oblik dubokog krša (v.) naših primorskih planina; na Velebitu se čuje i naziv “điot”.
Otvor ili “ždrijelo” ima promjer i preko 10 m, a istražene su jame do 1000 m dubine; u Dinarskom kršu do 500 m. (Speleolozi su se 1993. godine u Lukinoj jami na Velebitu spustili do 1392 m dubine. – op. ur.) Ističući dubinu, čuju se narodni nazivi “bezdan” (otuda sl. brezno), “bezdanka”, “jama bezdanica” i “bezdenjača”, a to se dokazuje time što se ne čuje da je ubačen kamen pao na dno, već se izgubi šum u padu. Vodne jame su one u kojima je utvrđena prisutnost vode; jame su većinom suhe.
Jamski ponor (m), m. ponor vo propast – v. ponor.
Japaga (f), sr. japaga, fr. aven – jamoliko udubljenje kojemu se vidi dno, do kojega je teško doći jer su strane strme.
Jezero (n), sr. i sl. jezero, m. ezero. – U bezvodnom kršu se često za beznačajne i povremene vodne površine upotrebljava ovaj termin.
Jezera nalazimo u priobalskim kriptodepresijama, dubo kim urušnim ponikvama, te udubinama izmodeliranim gla cijalnim procesom.
Za krš su posebno karakteristična jezera iza sedrenih ustava (v. sedrene tvorevine), npr. Plitvička jezera, na gor njoj Korani, Plivsko jezero, na Plivi i dr.
Značajni su nazivi “jezero” za neka polja, npr. Jezero kod Vrgorca, novi naziv Čepićko polje potisnuo je, nakon regulacijskih radova, raniji Čepićko jezero. Poplave su bile ve likih razmjera i dugo trajale, te su određivale gospodarsko značenje i utjecale na život u okolici (plovidba, ribarenje i sl.). Prokopavanjem odvodnih tunela neka “jezera” su pretvorena u polja.
Termin “jezersko karstno polje” bio je odraz shvaćanja o periodskom kolebanju razine “krške vode” (A. Grund). Prokopavanje odvodnih tunela je pokazalo da se radi o po vršinskom pritjecanju.
Jezersko karstno polje” (n), sr. jezersko kraško polje, m. uzezereno karstno pole – v. jezero.
K 
Kal (m) — v. lokva.
Kalank (f) – francuski naziv (calanque) za male zalive, uzane i str mih strana, u vapnenačkom primorju Provanse, preuzet je i u međunarodnu terminologiju. Nije raščišćeno da li se radi o potopljenim kanjonima ili udubinama koje su nastale urušavanjem spiljskih pokrova. Zavratnica kod Jablanca je zaljev tog tipa.
Kalcifikacija (f), sr., sl. i m. kalcifikacija, int. calcification, nj. Kalzifizierung – zamjena primarnih organskih tvari kalcijevim karbonatom, što vodi okamenjivanju.
Kalcij (m), sr. kalcijum, sl. kalcij, m. kalcium – element (Ca) koji sudjeluje u sastavu Zemljine kore s 3 – 4% i ulazi u sastav kalcita (v.), odnosno vapnenaca (v.), koji prekrivaju gotovo petinu površine kopna. K. je važan za plodnost tla, jer se javlja u spojevima koje biljke asimiliraju.
Kalcikolan (adj) – atribut za biljke koje dobro uspijevaju na kar bonatnim stijenama, npr. hrast.
Kalcimetrija (f), m. kalcimetrija – utvrđivanje postotka kalcijevog karbonata (CaCO3).
Kalcit (m), sr., sl. i m. kalcit, e. i int. calcite, nj. Kalzit – mineral kalcijevog karbonata (CaCO3), kristalizira se u heksagon skom sustavu, romboedrijskoj hemiedriji. Često se javlja u veoma lijepim kristalima koji ispunjavaju vapnenačke pukotine – “vrsta” (v:), gdje je izlučen iz otopine. Bezbo jan je, ali može biti obojen drugim tvarima. Istog je sasta va kao i aragonit (v.).
Kalcitni mjehurići (m, pl), sr. kalcitni mehuri, sl. kalcitni mehuri, m. kalcitni meuri, e. calcite bubles (G. Warwick 1962) – loptaste konkrecije nastale na rubu spiljskih jezera; pro mjera 2-3 cm. S unutrašnje strane su glatke, a izvana pre krivene sitnim kristalima.
Kamenica (f), sr. kamenica., sl. škavnica, m. ločka, int. kamenitza – 1. korozijsko udubljenje u kompaktnim vapnencima, naj češće na ravnim i subhorizontalnim plohama. K. ide u gru pu škrapa (v.) koje na engleskom (rock rills), francuskom (lapies) i njemačkom (Karren) jeziku u prijevodu znače “ka menice”. Posebnost je k. da je sa strane zatvorena udubina, te se u njoj zadržava padalinska voda. Redovito je male du bine, ali promjer može biti i do 2 m; široku, ali plitku k. na zivaju plitvina.
        Jačom korozijom – pod mahovinom, lišajem ili nakup ljenim lišćem – nastaje na kompaktnoj stijeni udubina, koja postaje biotop, u kojemu se okuplja, živi i trune spe cifična vegetacija. U kamenici se stvara pokrov humusa, koji svakim vlaženjem aktivira biokorozijski proces, uvje tuje zaravnjenost dna i okuplja otapanje duž rubova (v. ko rozija rubna). Rubna korozija potkopava strane i širi ka menicu; širenje ovisi o kompaktnosti i dimenzijama vapne načkog bloka. Kad rubno širenje dopre do pukotine ili po vršine stijene, kamenica se otvori i prestaje njen razvoj; ostaje ravno dno, koje podsjeća na otisak stopala (nj. Trittkarren).
Kontaktnom, subkutanom korozijom (v.) pod pokrovom tla u kompaktnim blokovima razvijaju se razli čiti oblici kamenica: kotlaste, koritaste itd; mogu biti većih dimenzija. Kad se odstrani pokrov tla, te kame nice su važni rezervoari padalinske vode. Subkutane kame nice su naslijeđe iz vremena kad je krš bio bolje pokriven vegetacijom.
2. kamenicama se nazivaju i umjetni rezervoari padalin ske vode, napravljeni u stjenovitim udubinama, a pukotine se zatvaraju nabijanjem crvenice ili zazidavanjem pomoću veziva od mješavine crvenice i vapna. Osnovna udubina je redovito izmodelirana subku ta nom korozijom. Kišnica pa da neposredno ili se slijeva s naplova (v.) na kompakt nim stjenovitim plohama ili s nepriređene padine ili umjet no uređenog i zaštićenog prostora. K. su imale ključno zna čenje u opskrbi vodom prije razdoblja cisterni (v.).
Kamenjara (f) – gola stjenovita površina, na kojoj nema vegetacij skog pokrova; ovaj termin je posebno primjenjivan u geo botaničkoj literaturi.
Kamin (m), sr., sl. i m. kamin, e. chimney, fr. cheminee, nj. Kamin – v. spilja.
Kanal (m), sr. i m. kanal, e. channel, fr. canal, nj. Kanal – v. spilja. Kanal (m). i m. kanjon, e., fr. i nj. canyon – iz španjolskog rječ nika (canon) u međunarodnu terminologiju uzet termin za uzane i duboke doline, čije strane strmo padaju do obala korita. Kanjoni su karakteristični za vapnence, a usjekle su ih alogene tekućice (v.) vodom i trošinama koje donose iz  klastičnih stijena.
Kapelica (f), sr. i sl. kapelica, m. kapela – v. sigaste tvorevine. Kapnica (f), sr. prokapnica, sl. kapnica, prenikajoča voda, m. kapni ca – voda koja u kapima pada od stropa podzemnih krških šupljina.
Kapnik (m), sl. i m. kapnik, e. dripstone, fr. stalactite, nj. Tropfstein –- v. sigaste tvorevine.
Karbonatnatna stijena (f), sr. karbonatna stena, sl. karbonatna kamnina, m. karbonatna stena, e. carbonate, fr. roche carbonatée, nj. Karbonatgesteine – sedimentna stijena koja je sastavljena od minerala kalcita (v.) i dolomita (v.). Taloženu stijenu sastavljenu od kalcita nazivamo vapnenac (v.), a od dolomita dolomit (v.). Dolomiti su uglavnom po stali dolomitizacijom (v.) vapnenaca.
Karbonatna tvrdoća (f), sr. karbonatna tvrdoća, sl. karbonatna tr dota, m. karbonatna tvrdina, e. carbonate hardness, fr. du rete temporaire, nj. Karbonathärte – v. tvrdoća vode.
Karst (m), sr. i sl. kras, m. karst, int. karst – v. krš.
Karstologija (f), sl. krasoslovje, m. karstologija, int. Karstologie  znanst vena disciplina koja izučava krš. Posebno izučava osobine karbo  natnih stijena (v.), te korozijske i erozijske procese kojima nastaje specifičan reljef – krš (v.). S time je povezana cirkulacija voda (v. hidrologija krša). Izučava nje se širi na specifična tla, organski svijet, te uvjete i mo gućnosti društvenog valoriziranja.
Katavothra (f) – grčki termin za ponor; upotrebljava se i u međunar odnoj literaturi.
Kaverna (f), sr., sl. i m. kaverna, e. cavern, fr. caverne, nj. Hohlung – šupljina u stjenovitoj masi (v. spilja). Slovenska litera tura ovaj termin upotrebljava samo za umjetne šupljine.
Kavernikolni (adj), sl. jamski, m. kavernikolni, e. cavernicolous, fr. cavernicole, nj. Höhlenbewohner – atribut za životinje koje žive stalno ili djelomično u spiljama, te su se prilagodile životu u tami, iako pripadaju vrstama koje žive na svjetlu.
Kavernozne grižine (f, pl), m. kavernozni škrapi – v. škrape. Kavitacija (f), sl. i m. kavitacija, int. cavitation – smanjenje tlaka u protočnoj podzemnoj šupljini zbog povećanja brzine pro tjecanja vode. Uslijed tog smanjenja može doći do odvaja nja stjenovitih blokova sa strana protočne šupljine.
Kemijski vapnenac (m), sl. kemijski apnenec, m. kemijski varovnik – v. vapnenac.
Klastični vapnenac (m), sl. klastični apnenec, m. klastičen varovnik – v. vapnenac.
Klastiti (m, pl), m. klastiti – stijene sastavljene od zrna različitih minerala ili stijena. Zrna mogu biti različite veličine i obli ka, a cementirana su agregatom karbonata, limonita i dr.
Klastokrš (m), sr. i sl. klastokras, m. klastokarst, nj. Klastokarst  krški oblici u nekim klastičnim stijenama, npr. pješčenja ku, konglomeratu, praporu i dr. Nije općenito prihvaćeno da se ti oblici uvrste u krš (v. krš, pseudokrš).
Kondenzacijska voda (f), sr. kondenzaciona voda, sl. kondenzacijska voda, m. kondenzaciona voda – voda koja vlaži spiljske strane “spiljska rosa”, javlja se zbog povećanja relativne vlažnosti, uslijed hlađenja vlažnog uzduha ili dodira s hlad nim stjenovitim plohama.
Konglomerat (m), sl. i m. konglomerat – klastična stijena nastala cementnim vezivanjem valutica, otuda i naziv “valutičnjak”. Valutice kao i cement koji ih spaja mogu biti različitog sa stava; za krš su karakteri stični vapnenački konglomerati, čije je vezivo od kalcijeva karbonata, koji dominira i u sa stavu valutica.
Konkrecija (f), sr., sl. i m. konkrecija, int. concretion – tvorevina nastala izlučivanjem kora (v.) iz različitih otopina; za nas je posebno važno taloženje vapnenca (CaCO3) – v. sedra, sedrene tvorevine i siga, sigaste tvorevine.
Kontaktna korozija (f), sl. i m. kontaktna korozija – v. korozija.
Kontaktna spilja (f), sl. kontaktna jama, m. kontaktna peštera – v. spilja.
Kontaktni krš (m), sr. i sl. kontaktni kras, m. kontakten karst – v. krš.
Kontaktno polje (n), sl. kontaktno kraško polje, m. kontaktno pole, nj. Randpolje – v. polje.
Kontaktno vrelo (n), m. kontaktno vrelo – v. vrelo.
Konvakuacija (f), sr., sl. i m. konvakuacija, int. convacuation, nj. Konvakuation – ispiranje iluvijalnih nanosa i širenje pod zemnih šupljina.
Kora (f), sr. karbonatna kora, e. crust, fr. croute, nj. Kalkkruste  čvrsti sloj koji se hvata na površini stijena i tla izlučiva njem vapnenca (CaCO3) iz otopine [H2Ca(CO3)2] – v. sedra, sedrene tvorevine, siga i sigaste tvorevine.
Korazija (f), sr., sl. i m. korazija, int. corrasion – proces modelira nja udaranjem čvrstih čestica u plohe stijena (v. eforacija, v. evrozija). Korazija ima znatan udio u modeliranju krških podzemnih protočnih šupljina; k. je specifičan proces pustinjskog modeliranja.  
Koritasta kamenica (f), m. koritesta ločka – v. kamenica. 
Korodirati (gl) – nagrizati, najedati – v. korozija.
Korozija (f), sr., sl. i m. korozija, e. i fr. corrosion, nj. Korrosion  međunarodni termin za specifičan proces modeliranja otopivih stijena; termin se upotrebljava i za kemijsko nagriza nje metala. Vode u kojima ima ugljične, humusne i drugih kiselina (v. agresivna voda) otapaju karbonatne stijene.
Hladne vode mogu apsorbirati više ugljikova dioksida: pri 0° C dvaput više nego pri 20° C. To objašnjava veće otapanje vapnenaca u subpolarnim krajevima i visokim planinama, gdje je kalcijev bikarbonat stabilniji i rijetko se izdvajaju sedra i siga.
Biogenim procesima (disanje korijena, trulenje i sl.) nasta je novi (“mladi”) ugljikov dioksid i njegov udio može porasti do 10%, što u umjerenim širinama omogućuje otapanje 500 mg kalcijeva karbonata u litri vode. U toplim i vlažnim klimama (zbog ishlapljivanja) ubrzava se proces otapanja i taloženja kalcijeva karbonata. Bujan biljni prokrov uvjetuje intenzivno otapanje (i litofilni organizmi najedaju karbonatne stijene – biogena korozija). Padalinska voda, prolazeći kroz krošnje stabala i procjeđujući se kroz humusni sloj, bogati se kiselinama i postaje agresivna (v.), te otapa stijenu na kontaktu s pokrovom tla – kontaktna ili subkutana (podtlena) korozija; korodiranje se vrši duž plohe kontakta, te ga možemo nazvati i plošna korozija. Naprotiv, na golim plohama karbonatne sti jene otapanje je usmjereno nagibom te razlikama u sastavu i građi – vrši se nejednako, tj. diferencirana ko rozija.
Dodirne plohe tla i stijene usmjeravaju otapanje i lateralno i prema gore, tako nastaju korozijske cijevi, prozori, prsteni i drugi oblici subkutanog (v.) i pokrivenog krša (v.). Kod istaknutih blokova korozija je intenzivnija u donjim dijelovima koji su u dodiru s pokrovom tla – pritlena korozija; na taj način nastaju gljivasti oblici, kombinirani s različitim udubinama kontaktne korozije.
Kad naplavni pokrov prekrije karbonatne stijene te smanji ili spriječi procjeđivanje, otjecanje i otapanje se vrše na dodiru s krškim rubom – rubna korozija; najintenzivnija je u razini otjecanja (nj. Vorfluterniveau v.). Rubna korozija je posebno intenzivna u vlažnim i toplim klimama, gdje su naplavne ravnice obrasle bujnom vegetaci jom.
Korodiranje jača miješanjem voda različitih termičkih i kemijskih osobina – korozija miješanih voda (Mischungskorrosion, A. Boegli, 1964); ta vrsta korozije olakšava razumijevanje pos tanka podzemnih šupljina.
Korozija miješanih voda (f), sr. korozija mešane vode, sl. korozija mešanice vode, m. korozija na mešani vodi, nj. Mischungs korrosion – v. korozija.
Korozijska baza (f), m. koroziona baza, fr. niveau de base karstique, nj. Korrosionsbasis. – Termin je uveo A. Grund (1914), pretpostavljajući da postoji temeljnica u kršu, u čijoj razini prestaje okršavanje (v.).
Korozijska cijev (f), m. koroziona cevka – v. korozija.
Korozijska zaravan (f), sr. koroziona zaravan, sl. korozijski ravnik, m. koroziona površ – v. zaravan.
Korozijski pod (m), m. koroziono podište – v. pod. 
Korozijski prozor (m), sr. korozijski prozorac – v. korozija.
Korozijski prsten (m), m. korozionen prsten – v. korozija. 
“Korozijski ravnjak” (m), sl. korozijski, kraški ravnik, m. korozijska zaramnina, nj. Korrosionspeneplain – termin koji je, u ve zi s korozijskom bazom, uveo A. Grund (1914), pretpo stavljajući da bi krajnji stadij krškog ciklusa bio ravnjak.
Kotlasta kamenica (f), m. kotlesta ločka – v. kamenica.
Kreda (f), sr., sl. i m. kreda, e. chalk, fr. craie, nj. Kreide – bjeliča sta sedimentna stijena koja se sastoji prvenstveno od kal. cijeva karbonata (CaCO3). Produkt je taloženja ljuštura mikroorganizama. Uz to ima u različitoj mjeri terigenih nano sa i kremena, koji se često dekalcifikacijom (v.) i iluvijal nim procesima okuplja u konkrecije. Na kredi se razvijaju specifični oblici i pejzaž ima fluviokrški izgled (v. fluviokrš).
Kremen ili kvarc (m), sl. i m. kremen, int. Quartz – mineral silicije va dioksida (Si02), kristalizira se u heksagonskom sustavu. K. nalazimo u obliku konkrecija u nekim vapnencima i kre di.
Kremena konkrecija (f) – v. dekalcifikacijska glina.
“Kriokrš” (m), m. kriokarst, int. Kryokarst – pseudokrške pojave koje su posljedica zamržnjavanja i odmržnjavanja zemljišta u periglacijalnim krajevima, te sufozijskih procesa, uvjeto vanih slojem permafrosta (v. krš – pseudokrš).
Krš (m), sr: i sl. kras, m. karst, int. Karst, tal. carso. I u domaćoj hrvatskoj i srpskoj stručnoj literaturi još se upotrebljava međunarodni termin “karst”, koji je preko Cvijića bio općenito raširen. Riječ je indoeuropskog podrijetla (kar = kamen) i značila bi “kameni kraj”, što i jest glavna vizuelna osobina krša. Osim općenito raširenog narodnog naziva “krš” i u sjevernim hrvatskim čakavskim krajevima imamo Kras i Krasica kao toponime.
– pod k. podrazumijevamo skup pojava koje se odnose na protjecanje voda i oblike reljefa u karbonatnim stijena ma. Vode poniru i protječu kroz podzemne šupljine; na po vršini nastaju međusobno izolirane udubine - egzokrš, a u podzemnlju složeni sustavi šupljina - endokrš. Krš obuhvaća ne samo površinske oblike već i podzemlje; puko tinsko protjecanje voda i podzemne šupljine su temeljne specifičnosti krša.
Krš je vezan za otopive stijene. Glavno značenje ima krš na karbonatnim stijenama (vapnenac, dolomit, mramor, kreda) na koje otpada gotovo 30 mil. km2 ili oko petina po vršine kopna. Dominantno značenje ima vapnenac (CaCO3). Vode (H20) koje sadrže ugljični dioksid (CO2) otapaju vap nenac u nestabilni kalcijev hidrobikarbonat [H20 + CO2 + CaCO3 →← Ca(HCO3)2]. Razumljivo je da tim okršavanjem (v.) vapnenaca, koji sadrže i do 99,5% kalcijeva kar bonata (CaCO3), ostaje neznatno trošina, prevladava “kame nikraj” – goli krš.
Izmjena u sastavu vapnenaca modificira krški proces, te na laporastim vapnencima (v.) ostaje rahli pokrov; u mode liranju reljefa na tim stijenama kombiniraju se spiranje pa dina, površinsko otjecanje, otapanje i poniranje – imamo složeni fluviokrš. Do analognih izmjena dolazi na do lomitu, koji se drobi u pržinu ili fini pijesak. Reljef na do lomitima je raznolik s obzirom na razlike u sastavu i eko loške uvjete (v. dolomit – stijena).
I krš u kredi (v.) redovito je prekriven tlom i obrastao kalcikolnom vegetacijom; plitke izolirane udubine su kom binirane s oblicima spiranja; ima osobine fluviokrša. Krške pojave u sadri vezane su za ispiranja i ulijeganja duž pukotina (geološke orgulje, v.), spilje mogu biti znatnih di menzija. U soli su još intenzivnija ispiranja duž puko tina, i time su uvjetovana ulijeganja pokrova. Klastokrš je zvučan termin za neke krške pojave na klastičnim stijenama (konglomeratima, brečama, pješčenjacima, pra poru i dr.), što je uvjetovano otapanjem vapnenačkog ce menta i sufozijskim transportom materijala. Prevladava sta novište da ove oblike treba smatrati pseudokršom. U pseudokrš uvrštavamo kršolike pojave u tokovima lave (šupljine, uvjetovane plinovima), na eruptivnim stijenama i sl. Ovamo spada i kriokrš, tj. gibanje vode i oblici re ljefa uvjetovani slojem mrzlote ili permafrosta, te naizmje ničnim zamržnjavanjem i odmržnjavanjem. Permafrost za država procjeđivanje i uvjetuje sufozijski transport, a zamržnjavanjem i odmržnjavanjem dolazi do površinskog drobljenja stijena i gibanja blokova. Termin “termokrš” za te periglacijalne oblike nije prihvaćen, jer vodi u zabunu; navikli smo da pritom mislimo na više temperature. G. A. Maksimovič uvodi (1963) termin “hidrotermokarst” za krške pojave oko termalnih vrela. Sve navedene pseudokrš ke pojave se bitno razlikuju od procesa na karbonatnim sti jenama, gdje otapanje i pukotinsko protjecanje voda uvje tuju kameno, krško površje; ne pripadaju kršu.
Duboki krš je razvijen u debeloj seriji karbonatnih stijena; za duboki k. su karakteristične jame. U dubokom kršu se izuzetno dopire do freatske zone. Plitki krš je razvijen u tanjoj seriji karbonatnih stijena, te mnoge krške udubine dopiru do freatske zone. Karakteriziraju ga spilje, nad kojima se urušavaju pokrovi.
Zajaženi krš je razvijen u karbonatnim stijenama koje su utonule u nepropusne stijene; nije uvjerljivo defi niran. Osamljeni krš je u karbonatnim stijenama koje su izolirane u nepropusnoj okolici. Pokriveni krš je pokriven alogenim nanosima, a krška topografija se djelo mično odražava u trošnom pokrovu (provalije i sl.). Sub kutani krš se razvija pod pokrovom tla. Dobro je izra žen krški reljef; pokrov tla utječe, odnosno ubrzava koro zijski proces (v. korozija) i koncentrira ga s obzirom na pu kotine u podlozi i vlagu u tlu. Korozija se vrši plošno i ob lici se ističu glatkoćom ploha (v. plošna korozija). Bogi njavi krš je karakteriziran mnogobrojnim i relativno plitkim ponikvama, koje su nastale pod pokrovom nanosa i tla, a u reljefu ostaju kao naslijeđe i poslije spiranja troš nog pokrova. Ekshumirani krš je otkriven spira njem ili umjetnim odstranjenjem sloja naplavina, tla ili transgresijskog pokrova; u posljednjem slučaju su otkriveni oblici paleokrša.
Podzemni krš (A. Penck, 1924) je razvijen ispod stratigrafskog pokrova, kroz koji se procjeđuje agresivna voda (v.); nije bio na površini. “Fosilni krš” je prekri ven nepropusnim pokrovom; ne odrazuje se u reljefu i cir kuliranju vode, te nema razloga da se taj “fosilizirani” k. izdvaja. Akumulirani krš se u podzemlju razvijao dalje, iako je proces na površini prekinut taložinama mlađe trans gresije ili nanosom nepropusnog pokrova. Dubinski krš – krš u podzemlju krajeva koji nisu krški i kon statira se bušenjem ili rudarskim radovima. Umrtvljeni krš, nazivaju ga i “aridni krš”; prestao je da se razvija zbog nastupa aridne klime; tome doprinose i otporne kore koje u tim klimama prekriju stijene.
U izgledu ponikvastog krša dominiraju ponikve. Postojala je tendencija da se tako okarakterizira krš umje renih širina, posebno dinarski. Ponikava ima i u vlažnim i toplim klimama: “cocpit country” (v.) na Jamajci. Za opći izgled Dinarskog krša izolirane glavice su vjerojatno zna čajnije od ponikava – krš glavica. “Stožasti krš” je okarakteriziran izoliranim glavicama, stošcima (na Javi: Gunung Sevu = tisuću bregova). Postoji ten dencija da se genetski veže za toplu i vlažnu klimu, tj. kra jeve jače rubne korozije (v.). Krš kukova karakterizi raju i do 100 m visoki kukovi (“mogote” na Kubi). Karak terističan je za tople i vlažne klime. Uz rubnu koroziju, koja je izdvojila kukove, izgleda da njihovu očuvanju pridonose otporne konkrecijske kore koje ih prekrivaju. Pejzaž kukova je česta pojava na dolomitima. Šumoviti krš je pokri ven šumskom vegetacijom, u kojoj je dobro zastupljen i po krov korozijski aktivnog tla. Ogoljeni krš, u kojemu naslijeđeni oblici (glatke plohe, korozijske cijevi, prsteni, kotlaste kamenice, gljivasti blokovi, mosni oblici i sl.) uka zuju na nedavno postojanje pokrova tla, odnosno vegeta cije. Krš s ogradama je pejzaž golog ili ogoljenog krša, na kojemu se ističu suhozidinama obzidane ograde s regeneriranom vegetacijom; to je karakterističan pejzaž primorskog pojasa Dinarskog krša. Kamenjara (f), na rodni izraz, populariziran od botaničara, za kamene povr šine bez vegetacije.
Termini: visokoplaninski krš, subarktički krš: nivalni krš i glacijalni krš nisu dovoljno specificirani i razlučeni. Odnose se na krajeve u kojima ni ske temperature pogoduju agresivnosti voda, tj. koroziji (v.). Dugo otapanje snijega i leda dalji je element koji treba uzeti u obzir. Zamržnjavanje vode širi pukotine i drobi sti jene, te prevladava kameniti pejzaž; time se povećavaju iz ložene plohe, što pogoduje koroziji. Led vrši i mehaničko trošenje stijena, a posebno su važni oblici glacijalnog modeliranja, naslijeđeni iz pleistocenske oledbe.
Polukrš – A. Grund (1914) pod tim nazivom razumijeva reljef na dolomitima, a J. Cvijić (1924) tako naziva (“merokarst”) terene karbonatnih stijena na kojima su krški oblici “djelomično i nepotpuno razvijeni”; termin “fluviokrš” je kompleksniji i adekvatniji. Potpuni krš ili “holokarst” bio bi, prema Cvijiću, krš u kome su raz vijeni i pretpostavljeni završni cikli čki oblici, tj. polja (v.); taj bi epitet pripadao samo Dinarskom kršu. Makro – i mikro krš su teoretsko-deskriptivni termini koji, s ob zirom na nevidljivo podzemlje, malo kažu; u nabro jenim terminima imamo kompleksnije i adekvatnije izraze. Termin “rudimentni krš” netočno se upotrebljava za početnu fazu okrša vanja, tj. orimentni krš, a rudimentni krš bi značio osta tak krškog terena.
“Mediteranski krš” i “srednjoeuropski krš” su termini koje je J. Cvijić upotrijebio u svom prvom radu (1893), ali ih je kasnije zamjenjivao s holokar stom i merokarstom. Ti regionalni nazivi ne mogu se pri mjeniti, jer u tim krajevima imamo različite tipove krša. Obalni krš, termin koji se upotredljava za krške obalne oblike griža (v.), spilja (v.) i garma (v.). Kontaktni krš je karakteriziran pojavama i oblicima uvje tovanim susjedstvom karbonatnih i klastičnih stijena: za ravni (v.), spilje (v.), pokriveni krš (v.) i sl.
Linearni krš, naziv za krški pejzaž u kojemu su oblici linearno raspoređeni što je uvjetovano sastavom i građom stijena te tektons kim pukotinama. Rebrasti krš je okarakteriziran nizovi ma usporednih uzvišenja, re dovito od otpornijih slojeva. Tektokrš je krš u kojemu bi glavne reljefne osobine bile odre đene građom zemljišta, posebno rasjednim linijama.
Krš glavica (m) v. glavica, v. krš.
Krš kukova (m), sr. kras tornjeva, sl. stolpasti kras, m. stolbest karst, e. tower karst, fr. karst `a pitons, nj. Turmkarst i Mo gotenkarst – v. krš.
Krš s ogradama (m), m. karst so ogradi – v. krš.
Krška dolina (f), m. karstna dolina – v. kanjon, v. sutjeska.
Krška hidrogeologija (f), m. karstna hidrogeologija – v. hidrogeolo gija krša.
Krška hidrografija (f), m. karstna hidrografija – v. hidrografija krša.
Krška hidrologija (f), m. karstna hidrologija – v. hidrologija krša.
Krška pojava (f), sl. kraški pojav, m. karstni pojavi – reljefni obli ci, vodne pojave, osobine biljnog pokrova i društvene reali zacije, specifični za krške krajeve.
“Krška temeljnica” (f), m. karstna izdan, karsten podzemen vir –  v. temeljnica u kršu.
Krška voda” (f), sr. i sl. kraška voda, m. karstna voda, e. karst water, – nj. i int. Karstwasser (A. Grund, 1903, 1910) – bi la bi “voda koja ispunjuje šupljine u kršu i otječe lateral no”.
Krški(adj), sr. i sl. kraški, m. karsten, e. karstic, fr. karstique, nj. kars tisch – adjektiv od krša.
Krški proces (m), sl. kraški proces, m. karsten proces – tok i uvjeti okršavanja s prostornim raznolikostima i vremenskim iz mjenama. Na razvoj utječu litološke osobine, građa i debljina karbonatnih stijena i alogeni nanosi, te ekološke pri like i njihovo vremensko kolebanje. Navedene posebnosti utječu na poniranje i pukotinsko protjecanje vode, te inten zitet korozije, cijepanje kalcijeva bikarbonata i taloženje kalcijeva karbonata. Nedovoljno su poznati dimenzije i na čin širenja podzemnih šupljina.
Krški reljef (m), sl. kraški relef, m. karsten reljef – v. reljef krša. 
Krško jezero (n), sl. kraško jezero, m. karstno ezero – v. jezero. 
Krško modeliranje (n). – Poniranje i pukotinsko protjecanje vode uvjetuju složeno modeliranje površja i podzemlja, čime se krš bitno razlikuje od drugih terena. Različite posebnosti uvjetuju prostorne razlike (v. krški proces), a vremenske izmjene modificiraju krški proces (v.). Specifičnost je krš kog modeliranja relativno mali opseg akumuliranih oblika ako se usporedi s golemim količinama korodiranih stijena.
“Krško polje” (n), sl. kraško polje, m. karstno pole – v. polje. 
Krško vrelo (n), m. karstno vrelo – v. vrelo.
Kršnik (m) – v. breča.
Kuk (m), sr. kuk, sl. kolk, m. kuk, fr. piton, kub. i int. mogote –  istaknuti monolit sastavljen od kompaktnije i otpornije sti jene, osobito karbonatne; čest je oblik i toponim u Dinar skom kršu. K. je posebno karakterističan za krške pejzaže u toplim i vlažnim klimama, zbog čega je i postao popula ran, osobito pod kubanskim nazivom “mogote”. K. su zna čajni i za dolomitske pejzaže, gdje pri drobljenju kompakt niji dijelovi zaostaju i slikovito se ističu (kao ruševine).
L 
Lapor (m), sl. i m. lapor, e. marl, fr. marne, nj. Mergel – slojevita stijena, smjesa gline i kalcita (rjeđe dolomita), deponirana je u jezerima i moru tokom mlađih geoloških razdoblja. Udio gline koleba između 25-75%; povećanjem tog udjela prelazi u vapnene lapore, a smanjenjem u laporaste vapnence. Cementni kamen, odnosno “tupina” (lokalni naziv u okolici Splita) ima omjer gline i kalcita 35 : 65%. Bihacit (iz okolice Bihaća) je lapora sti vapnenac, cijenjen u građevinarstvu; sličnih osobina je “miljevina”, pored nekih polja zapadne Bosne, Hercegovi ne i južne Hrvatske.
Laporasti vapnenac (m), m. laporovit varovnik – v. lapor.
Lastva(f) – narodni naziv za male i obradive prirodne ili umjetne nakupine tla u kamenitom kršu. Krčenjem i prebiranjem kamenja dobivaju se lastve i lastvice. L. nalazimo i u više toponima.
Ledenica (f), sr. ledenica, sl. ledena jama, m. mrazarnica, mrazna peštera, e. ice cave, fr. glaciere (naturelle), nj. Eishöhle – spi lja ili japaga u kojoj se održava led. To su hladne spilje i kapnica se zaleđuje, prekrivajući pod i strane ledenom korom i ukrasujući cjelinu slikovitim mosurima i lede nim stupovima.
U japage se preko zime navije snijeg koji se preko ljeta postepeno otapa i održi (v. sniježnica). Otapanjem površin skog dijela voda se u dubljim dijelovima, gdje je tempera tura ispod 0°C, pretvara u led. Ekspozicija i kosi položaj udubine imaju znatnu ulogu.
Leptoklaza (f), sr. i m. leptoklaza – mala prslina (v.) u stijeni. 
Linearni krš (m), sr. i sl. linearni kras; m. linearen karst, nj. gerichte ter Karst – v. krš.
Lisičji prolaz (m), sl. lisičina – v. spilja.
Lisnati stalagmit (m), sl. lisnati stalagmit – v. sigaste tvorevine.
Lokva (f), sr. lokva, sl. lokev, kal, m. lokva, fr. lavogne, nj. Wasser grube – umjetne udubine u glinovitom zemljištu (najčešće crvenici) radi zadržavanja padalina, kojima se napaja stoka, a u prošlosti i bezvodici koristilo se njima i stanovništvo. Upotrebljavaju se i nazivi kal (sjeverozapad) i ubao (Hercego vina).
Loptasti stalaktit (m), sr. sferni stalaktit, sl. čebulasti kapnik, m. kromovidni formi, nj. sphärischer Tropfstein – v. sigaste tvorevine.
Lugavac (m) – v. dolomit (stijena).
LJ
Ljevkasta ponikva (f), sr. levkasta vrtača, sl. lijakasta vrtača, m. in česta vrtača – v. ponikva.
Ljut (f), sr. ljut, m. lut – naziv za teško prohodni i grižinama naje deni krš; čest toponim.
Ljutac (m) — naziv za čist i otporan vapnenac, koji pri udaru čekićem odzvanja i iskri, a odbijaju se oštri dijelovi koji lako ranjavaju, “kamen se ljuti”; čuje se i naziv “ljutac kamen”. Lj. je narodni naziv za otporne vapnence, za razliku od prž njaka i tuvnjaka (v. dolomit).
Ljuti kamen (m), m. lut kamen – v. ljutac.
M 
Maglenica (f), sr. maglena jama, sl. dimnica, m. dimna peštera, fr. buhade, nj. Nebellöcher – spilja ili jama na čijem otvoru, zbog miješanja zraka različite topline i vlažnosti, dolazi do kondenziranja vodene pare, tj. maglice.
Magnezij (m), sr. magnezijum, sl. magnezij, m. magnezium – kemij ski element (Mg) koji čini 2-3% sastava stijena Zemljine kore. U karbonatnim stijenama ga nalazimo kao dvojni karbonat kalcija i magnezija. CaMg(CO3)2 (dolomit, v.).
Makaroni (m, pl), sr. makaroni, sl. makaroni, cevčice, m. makaroni – v. sigaste tvorevine.
“Makrokrš” (m), sr. i sl. makrokras, m. makrokarst, int. macrokarst – v. krš.
Matica (f), m. matica – narodni naziv za tekućicu u poljima i blatima, iz koje se voda razlijeva pri poplavama i u nju po vlači poslije plavljenja.
Meandarski žljebovi (m, pl), sr. meandarske škrape, sl. meandrasti žlebiči, m. meanderski žlebovi – v. škrape.
“Mediteranski krš” (m), sr. i sl. mediteranski kras, m. mediteranski karst – v. krš.
“Merokarst” (m), sl. merokras, m. merokarst – v. krš. 
Metamorfoza (f), sr. i m. metamorfoza – izmjena strukture stijena pod utjecajem tlaka, temperature itd.; vapnenac prelazi u mramor (oba se sastoje od CaCO3).
Metasomatoza (f), m. metasomatoza – izmjena stijena pri kojoj se mijenja i mineralni sastav: vapnenac (CaCO3) u dolomit (CaCO3 · MgCO3).
“Mikrokrš” (m), sr. kraški mikrooblici, sl. mikrokras, m. mikrokarst, int. microkarst – v. krš.
Mikrokrški oblici (m, pl), sl. mikrokraške oblike, m. mikrokarstni oblici – v. škrape.
Miljevina (f) – v. lapor.
Modifikacija krškog procesa (f), m. modifikacija na karstniot pro ces – vremenska izmjena krškog procesa (v.) zbog nanosa ili spiranja alogenog pokrova, te nastupa novih ekoloških prilika: promjena klime, uništenje ili regeneriranje biljnog pokrova i sl.
Mogot (m), int. mogote – v. kuk.
Monadnock (m), int. – naziv američkih Indijanaca za osamljena gorja. W. M. Davis ga je uveo u znanstvenu terminolo giju i objašnjavao da su to otporniji dijelovi, zaostali pred egzogenim modeliranjem; tako je objašnjavao i osamljena uzvišenja u Dinarskom kršu.
Mondmilch (m), nj. i int., sl. jamsko mleko, m. Mondmilch – v. si gaste tvorevine.
Monolit (m) – v. kuk.
Morfologija krša (f), sr. morfologija krasa, sl. kraška morfologija, m. morfologija na karstot – disciplina koja istražuje ob like i načine modeliranja krškog površja te razvoj podzemnih šupljina kao i njihove međusobne veze.
Morska estavela (f), sr., sl. i m. morska estavela – v. estavela. 
Morska spilja (f) – v. spilja.
Morski mlin (m), sr. morska vodenica, sl. morski mlin, m. morska vodenica, fr. moulin de la mer, nj. Meermühle – obalni po nor (v.) koji je korišten za pokretanje mlina (Argostoli, Gr čka).
Morski ponor (m), sr. morski ponor, sl. morski požiralnik, m. pribre žen ponor, fr. perte sous-marine, nj. Meeresschwinde – v. obalni ponor.
Mosor (m) – ime planine (1340 m) kod Splita. A. Penck ga je unio (1900) u znanstvenu terminologiju, tumačeći da su gorja (“mosori”) u Dinarskom kršu neerodirani ostaci raz vodnica.
Mosne škrape (f, pl) – v. škrape. 
Mosur (f) – v. ledenica.
Mramor (m), sr. mermer, sl. marmor, m, mermer, e. marble, fr. mar bre, nj. Marmor – metamorfna stijena koja sadrži najma nje 80% kristala kalcita (CaCO3) ili dolomita (CaCO3 · MgCO3) ili jedan i drugi. M. je nastao metamorfozom kar bonatnih stijena i podložan je okršavanju.
Mreža podzemnnog protjecanja (f), m. podzemna rečna mreža – v. pukotinsko protjecanje vode.
Mrežaste škrape (f, pl), sr. mrežaste škrape, m. mrežasti škrapi – v. škrape.
Mrkjenta (f) – narodni naziv (romanskog podrijetla) za kamenu obalu koja je vlažena, te na njoj žive različiti organizmi, da ju joj tamnu boju i utječu na korozijsko modeliranje (v. korozija biogena).
Mrtva spilja (f), sl. mrtva jama, m. umrtvena peštera – v. spilja.
N
Nagrizavanje (n), m. nagrizuvanje – korozijsko otapanje (jetkanje) površine karbonatnih stijena (v. griža).
Naplov (m) – površina s koje se voda slijeva u lokvu (v.), kamenicu (v.) i cisternu (v.). Susreće se i kao toponim.
Niša (f), sr., sl. i m. niša, fr. niche – udubina u strmcima te pećin skim i spiljskim stranama.
“Nivalni krš” (m), sr. i sl. nivalni kras, m. nivalen karst – v. krš. 
O
Obalni krš (m), sr. obalni kras, sl. obrežni kras, m. bregov karst, nj. Küstenkarst – v. krš.
Obalna pećina (f), m. pribrežna peštera – v. pećina. 
Obalna spilja (f) – v. spilja.
Obalni ponor (m), sr. morski ponor, sl. morski požiralnik, m. pri brežen ponor, fr. perte sous-marine, nj. Meeresschwinde  poniranje morske vode, koje je, izgleda, uvjetovano jakom aspiracijom pukotinskog protjecanja kroz krško podzemlje.
Obluk (m), sr. i m. obluk, e. reentrant, fr. reculée, nj. Einsprung  termin koji je upotrijebio J. Cvijić za lučne strmce, koji su česta pojava iznad vrela u kršu. Obluci su redovito u ot pornijim vapnencima. Strmci se odronjavaju zbog ispira nja podloge koja uvjetuje izbijanje vrela.
Odron (m), sl. odlom, m. surnatina, e. slide rock, fr. ébouli, pierraille, nj. Felsschut – stjenovita gomila koja je produkt odronja vanja (v.).
Odronjavanje (n), m. surnuvanje, e. rock-slide, fr. écroulement, nj. Felsschlipf – odvajanje stjenovitih blokova sa strmih pa dina, različiti uzroci mogu poremetiti labilnu ravnotežu.
Odvodni kapacitet (m), sl. vtok, vtočna kapaciteta, m. odvoden ka pacitet – količina vode koju u jedinici vremena gutaju po nori ili umjetni kanali i tuneli; može se izraziti i procentu alnim odnosom prema količini vode koja u određenom vre menu pritječe.
Ogoljeni krš (m), sr. goli, ogolićeni kras, sl. ogoleli kras, m. ogolen karst – v. krš.
Ograda (f), sl., m. i int. ograda – suhozidinama ograđeni posjedi, uzurpirani na račun prvobitno zajedničkog zemljišta. Ograde karakteriziraju krske pejzaže u blizini naselja – “pejzaž s ogradama” (v. krš s ogradama).
Okršavanje (n), sr. skrašćavanje, sl. zakrasevanje, m. skarstuvanje, int. karstification, nj. Verkarstung – kompleksan proces razvoja krša pod utjecajem agresivne vode (v.), koja ponire i podzemno pukotinski protječe; na taj način se modelira specifičan površinski reljef – “egzokrš” i nastaju složeni sustavi podzemnih šupljina -”endokrš” (v. krš). Pri tome se vapnenac (CaCO3) pod utjecajem ugljične kiseline (H2CO3) otapa u nestabilan kalcijev bikarbonat [Ca(HCO3)2] i pukotine šire, stvarajući šupljikavi krtičnjak krša.
U skladu s tadašnjim općim shvaćanjem i idejama W. M. Davisa, A. Penck (1900) je objašnjavao da je okršava nje sekundarni proces i nastupa poslije faze dolinskog (flu vijalnog) modeli ranja. To je bilo općenito prihvaćeno i bez uspješno su određi vana geološka razdoblja kad je počelo okršavanje. Istraživanja upućuju da je okršavanje primaran i specifičan proces za karbonatne stijene (v. singenetski krš), a modificira se izmjenom ekoloških prilika i litološkim raz likama (v. krš).
Bilo je neuvjerljivih pokušaja da se tok okršavanja po dijeli u niz razvojnih krugova (v. ciklus) i odredi korozijska baza (v.) koja to uvjetuje. Saznanja upućuju da se okršava nje vrši do dubina do kojih dopiru vodopropusne pukotine (v), a to je vjerojatno do podloge otopivih stijena.
Oolitski vapnenac (m), sl. oolitni vapnenec, m. oolitni varovnik – v.  vapnenac.
Organogeni vapnenac. (m), m. organogeni varovnik – v. vapnenac. 
Orimentni krš (m) – v. krš.
Osamljeni krš (m), sl. osamljeni kras, m. osamen karst, oazi na karst – v. krš.
Osoje (n), m. osojna strana – opći reljefno-klimatski termin. Zbog pružanja gorskih vijenaca ima u Dinarskom kršu posebno značenje. Manji negativni utjecaji insolacije, bure i pljusko va, te ograničena društvena privlačnost ogledaju se u oču vanijem šumskom pokrovu (v. prisoje), a to utječe na raz voj krša (šumoviti krš).
Osulina (f), sr. plazina, sl. vršaj, fr. cone de déjection, nj. Schutt- i  Sturzkegel – trošan materijal koji se osiplje sa strmaca (v. točilo) i taloži po zakonima teže, te najteži blokovi pa daju najniže, a prema vrhu ostaju sve finiji sastojci.
Otapanje (n), sr. rastvaranje, sl. raztapljanje, m. rastvoruvanje, e. solution, fr. dissolution, nj. Lösung – pretvaranje čvrste tva ri u molekularnu ili koloidnu otopinu; to se događa koro zijom vapnenaca (CaCO3). Ugljična kiselina (H2CO3) pretva ra vapnenac u nestabilni kalcijev bikarbonat [Ca(HCO3)2] – v. korozija.
P
Paleokrš (m), sr., sl. paleokras, m. paleokarst, int. paleokarst, nj. Pälao karst – v. krš.
Paleta (f), sr., sl. i nj. paleta, fr. disque – isturena sigasta tvorevina na zidu podzemne šupljine; sliči slikarskoj paleti, prema ko joj je i dobila naziv.
Palmasti stalagmit (m), sl. palmasti kapnik, m. palmest stalagmit  v. sigaste tvorevine.
Panoga (f) – narodni naziv za ogranke ličkih polja.
Paraklaza (f), sr. i m. paraklaza – pukotina duž koje je bilo izdiza nja ili spuštanja ili uzdužnog pomicanja zemljišta.
Pećina (f), sl. spodmol, m. peštera, e. rock-shelter, fr. abri sous roche, nj. Felsdach, Halbhöhle – zaklon, poluspilja u podnožju ili u stranama stjenovitog strmca. P. su imale ključno zna čenje kao prvobitna skloništa ljudi (etimološki vezane uz “peći”, tj. loženje vatre, pripremanje jela, peć), zbog toga je naziv očuvan u toponimima, čak i u krajevima gdje više ne živi slavenski narod. Pećine su vezane za različite uvjete ja čeg koncentriranja korozijskog procesa (v. korozija, dife rencirana i pritlena).
U literaturi se netočno upotrebljava kao sinonim za spilju. 
Pećinski ukras (m), sr. pećinski nakit, m. pešterski nakit – sigaste konkrecije na stropovima i stranama pećina (v. sigaste tvo revine).
Pećinsko vrelo (m), m. peštersko vrelo – v. vrelo.
“Periglacijalni krš” (m) – v. krš.
Periodski plavljeno polje (n), sl. periodično poplavljeno polje, m. povremeno, periodično plaveno pole – v. polje.
Periodsko jezero (n) – v. jezero. 
Periodsko vrelo (n) – v. vrelo.
Piezometarska razina (f), sr. piezometrijski nivo, sl. piezometrični ni vo, m. piezometarsko nivo, e. piezometric level, fr. niveau piézometrique, nj. piezometrische Niveau – registrirana i promjenjiva razina do koje se izdiže voda u pukotinama krša.
Pizolit (m), (lat. pisum = grašak), sr. pećinski biser, sl. pizolit, m. pizolit, int. pisolit – sferična konkrecija sige oko nekog fragmenta (v. sigaste tvorevine).
Plazina (f), m. plazina – v. osulina.
Plinska spilja (f), sr. gasna jama, m. peštera so gas – v. spilja. 
Plitki krš (m), sr. plitki kras, sl. plitvi kras, m. plitok karst, nj. seich ter Karst (Fr. Katzer, 1909) – v. krš.
Plitvina (f) – v, kamenica.
Ploča (f), sl. skril, m. ploča, e. plate, fr. plaquette, nj. Plättche –
         1. dio pločastih vapnenaca kojima se pokrivaju kuće, a ma nji dijelovi služe za društvenu igru.
2. p. se naziva i ravna ili blago nagnuta ploha vapnenca, što se odražava i u toponimima, npr. Rt. Ploča.
Pločasti vapnenac (m), sr. pločasti krečnjak, sl. pločasti vapnenec, m. pločest varovnik, e. plate limestone, fr. calcaire en plaquet tes, nj. Plattenkalk – vapnenac koji je uslojen u tanke slo jeve i lako se cijepa u ploče (v.).
Pločnik (m), fr. trotoir – v. sigaste tvorevine.
Plošna korozija (f), sl. ploskovna korozija, m. međuslojna korozija – v. korozija.
Pod, pl podi (m), sl. pod, m. pod, podište – narodni termin za stepeničaste ravne plohe, ne samo prirodnog već i umjetnog podrijetla. Podovi u kršu su redovito nastali rubnom koro zijom (v.) ili diferenciranim spiranjem. P. susrećemo i u to ponimima. U toponimima nekih naših krških krajeva susre ćemo i turcizam “tavan” (pl. tavani) u značenju pod ili rav njak.
Podmorsko vrelo (n), sl. brojnica, m. vrulja – v. vrulja.
Potpeć (f) – narodni naziv za mjesta ispod strmaca u kojima su pećine (v.).
Podzemlje (n), sl. podzemlje, fr. réseau souterraine – cjelina razno vrsnih podzemnih šupljina u kršu.
Podzemna vodna konvergencija (f), m. podzemna konvergencija na  voda – v. pukotinsko protjecanje vode.
Podzemna tekućica (f), sr. podzemni tok, m. podzemen vodotek –  v. pukotinsko protjecanje vode.
Podzemna vodna disperzija (f), m. podzemna disperzija na voda  – v. pukotinsko protjecanje vode.
Podzemna vodna veza (f), sr. podzemna vodena veza, sl. podzemelj ska vodna sveza, m. podzemna vodna vrska, nj. unterirdi sche Wasserverbindung – v. pukotinsko protjecanje vode.
Podzemni krš (m), sr. podzemni kras, sl. podzemeljski kras, m. podzemen karst, nj. unterirdischer Karst (A. Penck, 1924) – v. krš.
Podzemni rastok (m), sr. podzemna bifurkacija, sl. podzemeljsko raz tekanje, m. podzemna bifurkacija, fr. diffluence souterrai ne, nj. unterirdische Diffluenz – v. pukotinsko protjecanje vode.
Podzemni sutok (m), podzemen sutok – v. pukotinsko protjecanje vode.
Pokriveni krš (m), sr. pokriveni kras, sl. pokriti kras, m. pokrien karst, e. covered karst, fr. karst couvert, nj. bedeckter Karst (E. Richter, 1907) – v. krš.
“Polukrš” (m), sr. i sl. merokras, m. merokarst; int. merokarst (J. Cvijić; 1924), nj. Halbkarst (A. Grund, 1914) – v. krš (fluviokrš).
Polje (m) i int., sl. kraško polje, m. karstno pole. – 1. Općenit naziv za obrađenu ili obradivu površinu, veoma raširen u topo nimima autarkijske ere. Donedavno su često spominjani na zivi: Zagrebačko p., Varaždinsko p., Ptujsko p., Splitsko p. i sl.; tržišnim povezivanjem ti nazivi brzo gube značenje i upotrebu. Pejzažno izolirana i gospodarski relativno važna polja u složenim dolinama održavaju se i dalje u toponimi ma, npr. Sarajevsko p., Kosovo p., Bihaćko p., Sinjsko p., Kninsko p. i sl.
Posebnu grupu čine polja, izolirana u krškoj okolici, naj izrazitija u pojasu dubokog (v.) Dinarskog krša. Za ta polja su vezana glavna naselja, po kojima su najčešće nazvana, npr.: Livanjsko p., Glamočko p., Imotsko p. i dr. Zbog specifičnosti, pejzažnog kontrasta i društvenog značenja ovi nazivi će se održati. Izolirana polja u kršu su vezana za rastrošive stijene koje su tektonskim gibanjem dospjele među otpornije vapnence. U trošivim i nepropusnim stijenama izmodelirane su udubine iz kojih otječu vode i od nose trošine kroz podzemlje krške okolice.
Za vrijeme pleistocenskog zahlađenja pritjecale su veće količine vode i donošeno obilje trošina koje ponori nisu mogli gutati, tako su naplavljene ravnice, odnosno polja.
Postglacijalnom izmjenom klime smanjeni su pritjecaj vode i nanos trošina i reaktivirani su mnogi ponori; odnosi se rahli pokrov i izbijaju, “rastu” stijene podloge.
U većini polja u kršu još nije uspostavljena ravnoteža iz među pritjecanja i podzemnog otjecanja te dolazi do periodskih ili dužih “blata” (v.) ili trajnih plavljenja, jezera (v.). Prokopavanje odvodnih tunela je pokazalo, da poplave nisu uvjetovane kolebanjem razine temeljnice, već nesrazmjerom između površinskog pritjecanja i kapaciteta ponora. Nepotrebno izdvajanje suhih polja uvjetova no je shematskom predpostavkom o kolebanju razine pod zemnih voda i vodi u zabunu.
U diferenciranom modeliranju izoliranih bazena smjenji vane su faze udubljivanja i naplavljivanja. U doba stabilno sti naplavne ravnice su rubnom korozijom (v.) širene u vap nenački obod, tako su izmodelirani korozijski podovi (v.) i zaravni (v.). Imajući u vidu ove kontaktne procese (v. krš, kontaktni) između nepropusnih stijena i vapnenaca, H. Lehmann je (1954) upotrijebio termin “rubna polja” (Randpoljen).
2. Pod utjecajem objašnjavanja cikličkog razvoja (v. ci klus) krških oblika i zbog nepoznavanja jezičnog značenja riječi “polje”, u literaturi se i dalje često pod tim nazivom misli na cijelu izoliranu udubinu i neopravdano dodaje i epitet “krško”.
Prihvaćajući ideje cikličkog razvoja W. M. Davisa, J. Cvijić je (1901) objašnjavao da su polja krajnji oblik razvoja krških udubina (ponikva  uvala  polje). A. Grund (1910) je uočio bitnu specifičnost udubina u kršu i opravdano istakao da se treba ograničiti na “bazene (Bec ken) koji imaju ravno dno i podzemno otjecanje”.
Polje u kršu (n) – v. polje.
Ponikva (f), sr. vrtača, sl. vrtača, koliševka, dolina, dol, m. vrtača., int. doline (am. sinkhole). Od brojnih narodnih naziva, među kojima je vjerojatno najrašireniji “rupa”, ali je za znanstvenu kršku đterminologiju nepogodan, uzimamo ponikvu koja je raširena i došla do izražaja u toponimima krških krajeva, posebno preko nekih veoma izrazitih primjera, npr. iznad Škrljeva, te na sjevernom Krku. Dô (pl. dolovi), je još rašireniji, ali se upotrebljava i u nekrškim krajevima. – izolirana udubina promjera 10-500 m, dok relati vna dubina rijetko prelazi 100 m. Izrazitost horizontalne di menzije ukazuje da je p. modificiran krški oblik, jer se po niranjem oblici razvijaju prvenstveno u dubinu: jame (v.), japage (v.) i sl. Rahli pokrov uvjetuje kontaktnu, plošnu ko roziju (v.) koja je najintenzivnija na mjestima najjače koncentracije vlage; rezultat su brojne, otvorene i plitke – tanjuraste i zdjelaste ponikve, koje karakteriziraju boginjavi krš (v.) otvorenih i uravnjenih krajeva. Korozijska incizija (v.) rahlog pokrova ima odlučujuću ulogu. U dubokom (v.) i šumovitom (v.) kršu korozija je posebno intenzivna ispod pokrova humusa, te se koncen tracijom tla i vlage razvijaju duboki bogodoli (v.) Za goli (v.) primorski krš su posebno karakteristične kotlaste p., dosta strmih strana, te ravnog i tlom pokrivenog dna “doca” (v.); kotlasta p. je adekvatniji termin od udoma ćenog “bunarasta p.”. Ljevkasta p. ima strane koje se spuštaju do najniže točke; relativno je rijetka. Najčešće je susrećemo u stjenovitom, visokoplaninskom kršu i kod pro mjenljivih provalija u naplavnim ravnicama.
Dabri (Velebit) su posebno izrazite ponikve, u kojima su došli do izražaja okomita dimenzija bogodola i utjecaj rahlog pokrova dna. Posebnu grupu čine provalije na stale urušavanjem (v.) pokrova podzemnih šupljina; ima ih u čvrstoj stijeni, a češća su pojava, ali se brzo mijenjaju i zatrpavaju, u pokrivenom kršu. Osipanjem strmih strana osuline postepeno zatrpavaju i mijenjaju izgled provalija u golom kršu, npr. Imotska jezera. Sekundarne ponikve, tj. manje ponikve u većima, ukazuju na izmjenu ekoloških prilika: primarna, veća ponikva razvijala se pod po vezanim pokrovom, čije razbijanje je uvjetovano udubljivanjem mladih, sekundarnih i manjih oblika.
Ponikvasti krš (m), sr. i sl. vrtačasti kras, m. vrtačest karst, int. cockpit karst (v.), nj. Dolinenkarst – v. krš. 
Ponikvasti ponor (m), m. vrtačest ponor – v. ponor.
Poniranje (n), e, enguflement, fr, engouffrement, nj. Verschlucken – proces ulijevanja tekućica u ponore i brzog nestajanja padalina kroz pukotine krša, za razliku od sporog procjeđi vanja kroz klastične stijene.
Ponor (m) i int., sl. ponor, požiralnik, ponikva, m. ponor, e. swallow hole, sinkhole, fr. émut, boit-tout i dr., nj. Schlund. Kako su u Dinarskom kršu najizrazitiji primjeri, sve više se upotre bljava naš termin i u internacionalnoj literaturi, a popula ran je i grčki naziv “katavothra”. U Lici se čuje i narodni naziv “žderilo”.
— zaseban otvor ili sustav pukotina kroz koje se po vršinska tekućica gubi, ponire u podzemlje krša. Prema prirodi tekućice imamo trajne i periodske ponore; posebno su zanimljive estavele (v.), koje naizmjence gu taju i izbacuju vodu. Prema obliku možemo razlikovati spiljske, jamske, pukotinske i ponikvaste ponore. Pažnju zaslužuju promjenjivi ponori u naplavnim pokrovima, čiji se izgled, funkcioniranje, pa i položaj miijenjaju, osobito za vrijeme poplava.
Ponorna spilja (f), sl. ponorna jama, m. vlezna peštera – v. spilja.
Ponornica (f), sl. ponikalnica, m. ponornica, e. lost river (sinking creek) – tekućica koja se gubi u ponoru.
Poprečni presjek (m), sl. prečni profil, m. poprečen presek – pri kaz kontura podzemne šupljine, poprečno na njeno pruža nje.
Postinje (n) – naziv za prostor ispod stjenovitih strmaca, što je če sti položaj u kršu. Termin susrećemo i u toponimima.
Potočno modeliranje (n), m. plaknenje – spiranje, transport i akumulacija koju vrše epizodne tekućice. P. m. je izrazitije na rastrošivim stijenama, osobito na padinama. Padinske udoline i plavine u podnožjima su naslijeđe iz hladnih i vlažnih razdoblja pleistocena, kad je p. m. imalo znatan udio i na kršu.
Potpuni krš (m); int. holokarst – v. krš.
Povremeno vrelo (n), fr. source temporaire – v. vrelo.
Površinska hidrografska zavjesa (f) – nepropusni pokrov koji uvjetuje površinsko otjecanje, dok u krškoj podlozi voda puko tinski protječe i širi šupljine.
Prelivno vrelo (n) – v. vrelo.
Primarna ponikva (f), m. primarna vrtača – v. ponikva.
Primarni krš (m) – v. singenetski krš.
Primijenjena speleologija(f), sl. uporabna speleologija, m. primene ta speleologija – v. speleologija.
Prirodna hidrogeološka sanacija (f) – pojava da je krško zemljište postalo nepropusno zbog ispunjenja pukotina nepropusnim iluvijem ili cementiranjem vapnenim konkrecijama.
Prirodna hidrološka sanacija (f) – fine gline, uglavnom od trošenja sedrenih ustava, talože se u koritu i sprečavaju poniranje tekućice ili ujezerene vode.
Prirodni most (m), sr. prerast, sl. naravni most, m. priroden most, e. natural bridge, fr. pont naturel, nj. Naturbrücke – osta tak urušenog pokrova koji presvođuje otkriveni protjecaj ni kanal ili suhu udubinu.
Prirodno okno (n), sr. prozorac, m. priroden prozorec, e. natural ar che, fr. arche naturelle, nj. Felsen-tore, -fenster – otvor u stjenovitoj gredi, probijen diferenciranom i koncentriranom evorzijom i korazijom; rjeđe vezan za raniju podzemnu šu pljinu.
Prisoje (n), sl. prisoje, m. prisojna strana – opći reljefno-klimatski termin. U Dinarskom kršu, zbog pružanja gorskih vijenaca, ima posebno značenje. Prisojne, jugozapadne strane su ogo ljelije, čemu su uz prirodne osobine (ljetno intenzivno za grijavanje koje povećava učinak suše, bura i pljuskovite kiše) pridonijeli i negativni društveni utjecaji: dugo napa sivanje, sječa i vađenje korijena. Na prisojima je raširen goli (v.) i ogoljeni krš (v.).
Pritlena korozija (f), m, prizemna korozija – v. korozija. 
Probojnica (f), m. probojnica – v. sutjeska.
Procjep (m) – pukotina između kompaktnijih vapnenaca, može biti različitih dimenzija.
Prokapljivanje (n), m. prokapuvanje, e. dripping, fr. égouttement, nj. Abtropfen – padanje prokapnice (v.).
Prokapnica (f), sr. prokapnica, sl. kapnica, m. prokapnica – voda koja prokapljuje kroz pukotine na stropu spilja i pećina. 
Prolaz (m), m. premin, fr. passage – v. spilja.
Promjenjivi ponor (m), m. promenliv ponor – v. ponor.
Proplanak (m), fr. replat – istaknuti i ravniji dio padine, izdvojen strminama. P. je važan u društvenom životu: obradivo tlo, pašnjak i smještaj naselja. Uvjetovan je litološkim razlika ma i strukturnim odnosima.
Provalija (f), 1. u čvrstim stijenama: e. collapse, fr. effondrement i nj. Einsturz – v. ponikva.
2. u trošnom pokrovu: sr, provalija, sl. ugrez, nj. Erdfall – v. ponikva.
Prslina (f), sl. razpoka, m. puknatina, e. crack, fr. fissure, nj. Risse – mala i redovito vodonepropusna pukotina u stijeni. 
Prstenasta grižina (f), m. prstenasta škrapa – v. škrape.
Pržina (f), sl. grintovec – narodni naziv za pjeskovite trošine; p. nastaje trošenjem dolomita, otuda njegov naziv “pržnjak”; p. se nazivaju i sitnije kamene trošine transportirane i mo delirane tekućicama.
Pržnjak (m) – v. dolomit.
Pseudodolina (f), m. pseudodolina – reljefni element koji podsjeća na dolinu, npr. draga, udolina i sl., čest oblik u kršu. Nastao je procesima diferenciranog modeliranja; nema osobine do line koju je izmodelirala tekućica i ne može se povezati u dolinski sustav.
Pseudokrš (m) – v. krš.
Pseudoponikva (f), sr., sl. i m. pseudovrtača, int. pseudodoline  ponikvasti oblik u stijenama koje nisu podložne krškom procesu, a nastao je mehaničkim trošenjem (izmjene tem peratura, utjecaj leda) ili sufozijskim ispiranjem, a manje kemijskim procesima.
Pseudoškrapa (f) – v. škrapa.
Pukotina (f), sl. prepoka, m. puknatina, e. joint, fr. fissure, nj. Kluft – sekundarna šupljina u stijeni, važna za gibanje voda i razvoj površinskog krškog reljefa i podzemlja.
Pukotinske škrape (f, pl), sl. poklinske škraplje, m. puknatinska škrapa – v. škrape.
Pukotinski ponor (m), m. puknatinski ponor – v. ponor.
Pukotinsko protjecanje vode (n), sr. pukotinska cirkulacija vode, sl. poklinsko pretakanje vode, m. puknatinsko proteknavanje na voda, e. pressure flow, fr. circulation en forcée, nj. Druckströmung – protjecanje voda kroz složene sustave podzemnih pukotina i šupljina krša. Voda se kreće pod tla kom, te se može gibati i prema gore. Razina vode je u šup ljinama različita piezometarska razina (v.). Pored podzemnih tekućica utvrđena su složena spajanja pukotinskog protjecanja – podzemni sutok, a doga đaju se i prelijevanja iz jednog sustava u drugi – podzemni rastok (bifurkacija). Pukotinsko protjecanje nije ovisno o površinskim, topografskim razvodnicama, po rječjima i slivovima.
Vode koje poniru na jednom mjestu često se kroz pod zemne pukotine razlijevaju, disperziraju i izbijaju u razli čitim vrelima – difuzno protjecanje ili pod zemna vodna disperzija. I vode koje izbijaju u jednom vrelu često pritječu od različitih ponora – podzemna vodna konvergencija. Različitim sred stvima, “traserima” (v. bojenje) utvrđuju se podzemne vodne veze i tako postepeno utvrđuje mreža podzemnog protjecanja.
Pukotinsko vrelo (n), m. puknatinsko vrelo – v. vrelo. 
R 
Rastok (m), m. bifurkacija, int. bifurcation – grananje tekućice u dva porječja ili sliva. Vode Mlade u zapadnoj Hercegovini “rastaču se” u nizvodni Trebižat i prema ponorima Rastoka. Prema toj pojavi je i polje nazvano Rastok.
Ravnjak (m), sl. ravnik, m. zaramnina, int. plateau; upotrebljava se i francuski regionalni naziv “Causse”. – Otvoren ili blago valovit kraj. Ravnjaci su karakteristični za izgled fluviokr ša (v.).
Razorena sedrena ustava (f), m. razbiena bigorliva brana – v. se drene tvorevine.
Rebrasti krš (m), sr. i sl. rebrasti kras, m. rebrest karst, nj. Rücken karst – v. krš.
Reljef glavica (m) – v. glavica.
Reljef krša (m), sr. kraški reljef, sl. kraški relief, m. karsten reljef – ne uključuje samo površinske neravnine (egzokrš) već i šupljine podzemlja (endokrš), jer je razvoj dviju grupa me đusobno povezan, u skladu s poniranjem i pukotinskim pro tjecanjem vode.
Rendzina (f), (poljski i int. naziv), sl. i m. rendzina – plitka i skelet na karbonatna crnica.
Retencija (f), sl. i m. retencija – vode zadržane u šupljinama krškog podzemlja. R. je osobito važna u kršu koji je utonuo u ne propusno zemljište (v. zajažena razina krške vode).
Retroverzija (f), fr. i int. retroversion – izmjena smjera otjecanja ponornice, uvjetovana različitim pružanjem podzemnih protočnih šupljina; može biti i suprotan smjeru površinskog dijela tekućice.
Rikavica (f), sr. i m. rikavica – obalska spilja čiji je ulaz potopljen. Valovi u šupljinu zbijaju zrak koji šumom izbija, “riče” kroz krške šupljine; na Mljetu se čuje i naziv “puhavac”, a na Šolti “ripavica”.
Rov (m), sl. i m. rov – v. spilja.
Rubna korozija (fr), sr. rubna korozija, sl. robna korozija, m. rabna korozija – v. korozija.
Rubna zaravan (f), sr. koroziona zaravan, sl. robni ravnik, m. rabna terasa, povš – v. zaravan.
Rubno polje (n), sl. robno polje, m. rabno pole – v. polje.
“Rudimentni krš” (m), sr. i sl. rudimentni kras, m. rudimenten karst – v. krš.
Rupičasta škrapa (f), m. dupčesti škrapi – v. škrape.
S
Sadra (f), sr. gips, sl. sadra, m. gips, e. gypsum, fr. gypse, nj. Gips – hidratni sulfat kalcija (CaSO4 · 2H2O), kristalizira se monoklinski. Lako se topi i tako nastaju krške udubine i po dzemne šupljine. Kako je sadra redovito raširena na malim prostranstvima, to krški pejzaži imaju sporedno značenje, ali se mogu razviti znatne podzemne šupljine.
Sadreni krš (m), sr. gipsni kras, sl. sadreni kras, m. gipsen karst  v. krš, v. sadra.
Sala (f), sr. sala, sl. dvorana, m. sala, e. chamber, fr. salle, nj. Halle – v. spilja (dvorana).
Sedra (f), sr. bigar, travertin, sl. lehnjak, m. bigor, e. calcareous tu fa, fr. travertin (tal. travertino), nj. Kalktuff – šupljikavi vapnenac koji je nastao taloženjem iz tvrdih voda (v.). Prozračivanjem vode koja sadrži kalcijev bikarbonat [Ca(HCO3)2] oslobađa se CO2 i tako se obara kalcijev karbonat, odnosno sedra (CaCO3), koja se hvata kao kora (v. inkrustacija) na predmetima i vegetaciji. Sedra se taloži u čistim protočnim vodama, čija brzina (do 3,5 m/sek) ne ugrožava život organizama. Na sedrenim taložinama nasta ju povoljni ekološki uvjeti za određenu hidro i kalcifilnu životnu zajednicu, osobito neke vrste mahovina. Rastom sedre mijenjaju se ekološki uvjeti, što se odražava u smjeni životnih zajednica. Sedra se taloži na temperaturama iznad 14° C; i pored velikog alkaliteta sedra se ne taloži u hladnim krajevima. Sedra je indikator klime i ekoloških prilika. Poznata su izlučivanja sedre na vrelima (v. inkrustiraju će vrelo), posebno toplim, te na brzacima i slapovima teku ćica u kršu. Vlažna sedra se lako obrađuje, a suha je cije njen i dobar građevinski kamen. U Dinarskom kršu su po sebno važne sedrene tvorevine (v.) na brzacima, slapovima i vodopadima Korane, Krke, Une, Plive i dr.
Sedrena brada (f), m. bigorliva brada – v. sedrene tvorevine. 
Sedrena poluspilja (f), m. polupeštera vo bigor – v. sedrene tvorevine.
Sedrena spilja (f), m. peštera vo bigor – v. sedrene tvorevine. 
Sedrena terasa (f), sr. bigrena terasa, m. bigorliva terasa, e. trave tine terrace, fr. terrasse de travertin, nj. Kalktuffterrasse – v. sedrene tvorevine.
Sedrena ustava ili barijera (f), sl. lehnjakov jez, m. bigorliva brana, e. rimstone bar, fr. barre de travertin, nj. Sinterdamm – v.  sedrene tvorevine.
Sedrene tvorevine (f, pl) sl. lehnjakove tvorbe, m. bigorlivi tvorbi u čistim tekućicama, kojima teku tvrde vode (v.), naseljavaju se na mjestima prozračivanja alge i mahovine i drugi hidrofiti. Oko tih “sedrotvoraca” hvata se vapnena kora okamenjuje starije dijelove. Na taj način naraste sedreni prag, koji pregrađuje korito. Postepeno se prag izdiže i preraste u ustavu ili barijeru, iza koje se tekućica ujezeruje. Voda se prelijeva preko najnižeg dijela ustave i preliv se vremenom pomiče, održavajući izrazitu horizontalnost gornjeg ruba; zbog toga u nekim literaturama sedrene ustave nazivaju terasama.
Daljim razvojem sedrene ustave dobiju veoma složenu građu i izgled. Otjecanjem vode i inkrustiranjem (v.) vegetacije u nizvodnom smjeru se razvija istaknuti nos ili spuštena brada. Razlijevanjem i pomicanjem mlazeva, koje prati i ispod njih se okamenjuje vegetacija, razvijaju se svodovi slikovitih baldahina. Baldahini, brade, podbraci i sl. postepeno srašćuju i prekrivaju poluspilje. Barijere se šire i zatvaraju složene spiljske šupljine, a na njima se naseljava bujna vegetacija, pomoću koje nastaje nova i složena ekološka osnova. Uginula i urušena stabla bivaju inkrustirana i pridonose složenosti barijera. Zbog složenog razlijevanja vode i bogatog zelenila, sedrene ustave su izuzetno atraktivna i poučna prirodna pojava.
Sedrena barijera je složen i osjetljiv oblik. Potres i visoke vode izazivaju manja i veća oštećenja i urušavanja nad spiljskim šupljinama; odron manjih dijelova je česta pojava. Od zdrobljene sedre se odvaja fini, bjeličasti mulj koji prekriva nizvodno korito rijeka odnosno dno jezera, to ispunjava pukotine i omogućuje zadržavanje vode na krškoj podlozi (v. prirodna hidrološka sanacija).
Pored živih, koje se i dalje razvijaju, imamo i umrtvljene, znatnim dijelom razorene ustave. Zbog iz mjene ekoloških uvjeta i degradiranja biljnog pokrova ojačalo je spiranje padina i zatrpana su jezera; nizvodni tran sport trošina ubija sedrotvornu vegetaciju, umrtvljuje barijeru a dalja erozija razara te ostaju mali tragovi. Znatan dio tih izmjena uvjetovao je čovjek, koji je degradirao oko licu, oživio spiranje padina, a neumjesno intervenirao i na samim ustavama (gradnja mlinova, stupa i sl.). Još se nije u praksi dovoljno uočilo koliko su sedrene barijere osjetlji va i poukom bogata pojava. Iz tih prirodnih spomenika mo že se dokučiti koliko je složena mlada postglacijalna prošlost. Sedrene barijere ukazuju na značenje ekološke ravnoteže (v.), čije očuvanje postaje problem našeg vreme na.
Sedreni baldahin (m), sl. baldahin, m. bigorliv baldahin – v. sedrene tvorevine.
Sedreni mulj (m), m. bigorliv mil – v. sedrene tvorevine.
Sedreni nos (m), m. bigorliv nos – v. sedrene tvorevine. 
Sedreni prag (m), m. bigorliv prag – v. sedrene tvorevine.
Sedrotvorci” (m, pl) – v. sedrene tvorevine.
Sekundarna ponikva (f), m. sekundarna vrtača – v. ponikva.
Sifon (m), sr., sl. i m. sifon, e. i fr. siphon, nj. Siphon – potopljeno suženje u protočnim šupljinama koje propušta vodu pod tlakom vode koja ispunjava višu šupljinu i to brzinom ko ja odgovara odnosu njegova propusnog kapaciteta i tlaka vode (v. intermitentno vrelo); to su inversni sifoni (u obliku slova U).
Sifonsko jezero (n), sr. i sl. sifonsko jezero, m. sifonsko ezero –  bazeni vode pred sifonskim suženjem.
Sifonsko vrelo (n), sr. i m. sifonsko vrelo – v. vrelo.
Siga (f), sr. i sl. siga, m. kalcitna kukla, e. travertine, fr. concrétion, nj. Kalksinter, am. speleothem – vapnenačka konkrecija koja se u podzemnim šupljinama izlučuje iz hidrobikarbo nata prokapnih i protočnih voda.
Sigasta polica (f), sl. sigasta polica, m. kalcitne poličke – v. sigaste tvorevine.
Sigaste tvorevine (f, pl), sl. sigaste tvorbe, m. kalcitni tvorbi – iz dvajanjem kalcijeva karbonata odnosno kalcita iz hidrobikarbonata nastaju u podzemnim šupljinama različite siga ste torevine, od kojih spominjemo glavne. Iz vode koja ka plje sa stropa šupljina postepeno se izdvajaju i rastu pre ma dolje stalaktiti. Iz kapnice koja pada na pod iz dvajaju se i rastu prema gore stalagmiti. Kad se stalaktit i stalagmit spoje i srastu, imamo stup. Mlade, tanke i svijetle stalaktite koji imaju izgled cjevčica, u međunarod noj terminologiji nazivaju makaroni. Ima veoma mnogo kombinacija stalaktita koji se razvijaju ekscentrično u raznim smjerovima; za njih se udomaćuje američki naziv heliktiti. Anemolit je stalaktit povijen u jednom smje ru, pod utjecajem zračnog strujanja. Grozdasti stalaktit je složena tvorevina u obliku grozda. Loptasti stalaktit se završava loptastim oblikom. Izgleda da je do takva rasta došlo zbog začepljivanja dotjecajne cjevčice; voda je kapilarno izbijala kroz sigastu koru i taložila porozne ovoje. Mnogi stalagmiti se granaju – lisnati stalagmit i palmasti stalagmiti. Česti su stalagmiti koji se prema vrhu sužuju – stožasti stalagmiti. Glineni stalagmit je tvorevina nastala taloženjem sigaste kore oko glinene piramide (v.) ili sličnog oblika.
Posebno su atraktivne tvorevine u obliku zavjesa ili draperija koje su često različito obojene i providne. Vlaženjem stjenovitih strana (v. spiljska rosa) talože se sigaste kore; jačim i nejednakim taloženjem, na što utječe i stjenovita podloga, nastaju police, slikovite kapelice i isturene palete. Na mjestima gdje pritječe više vode talože se sigasti slapovi, često ukrašeni stepeničasto raspoređenim bazenima (v. sigasti bazen). Pločnik je sigasta kora rubom vodnog bazena. Taloženjem kalcija oko malih čestica pijeska ili druge materije nastaju spiljski pizoliti ili spiljski biseri. Spiljsko mlijeko ili mjesečevo mlijeko (int. Mondmilch) je različitog sastava i postanka, vlažno je i bijelo, a osušeno pre tvara se u prašinu.
Za sve raznolike sedrene konkrecije udomaćuje se američki termin speleothem, a kod nas je uobičajen ter min spiljski ukras.
Sigasti bazen (m), sr. pećinska kadica, sl. ponvica, m. pešterska tavička, e. rimstone pool, fr. gour, nj. Sinterbecken – školj koliki bazen na sigastim slapovima (v. sigaste tvorevine) Raspoređeni su stepeničasto i imaju izrazito vodoravan prilivni rub. Ispunjeni su vodom stalno ili povremeno, prema prirodi slapa.
Sigasti slap (m), fr. cascade, sl. sigovi slap, m. kalciten vodopad –  v. sigaste tvorevine.
Sigasta kora (f), sl. sigova skorja, m. kalcitna korka, nj. Sinterkruste – v. sigaste tvorevine.
Singenetski krš (m), e. syngenetic karst, fr. karst syngenetique, nj. syngenetischer Karst – krški oblici razvijeni istovremeno s litifikacijom, odnosno dijagenezom stijene; primarni krš prema J. Cvijić u (1893).
Skulpturna škrapa (f), sl. skulpturna škraplja, m. skulpturni škrapi v. škrape.
Slijepa dolina (f), sr., sl. i m. slepa dolina: e. blind valley, fr. vallée aveugle, nj. Blindtal – dolina koja je nizvodno zatvorena. Doline ponornica su slijepe doline.
Slijepi rov, odnosno kanal (m), sl. slepi rov, m. slep kanal – v. spilja.
Slojeviti vapnenac (m), sl. skladoviti vapnenec, m. sloevit varovnik—vapnenci koji su dobro izlučeni u slojeve.
Slojna spilja (f), sr. slojna pećina, sl. lezična jama, m. međuslojna peštera, e. bedding cave, fr. grotte de stratification, nj. schichtgebundene Höhle – v. spilja.
Sniježnica (f); sr. i sl. snežnica, m. snežna peštera, fr. puit ŕ neige – japaga ili spilja u kojoj se tokom ljeta zadrži zimi navijani snijeg.
Solnica (f) – morska voda koja se rasprskava i vlaži priobalski po jas; što uvjetuje ogoljelost i utječe na razvoj griža priobal skog krša.
Speleist (m), int. – sportski i amaterski istraživač spilja.
Speleogeneza (f), sr., sl. i m. speleogeneza – dio speleologije (v.) ko ji istražuje uvjete nastajanja i procese razvoja spilja. 
Speleografija (f), sl. i m. speleografija, fr. speleographie – opis oso bina i rasporeda elemenata spilje.
Speleolog (m), sr. speleolog, sl. jamoslovec, speleolog, m. spele olog – znanstveni istraživač spilja.
Speleologija(f), sr. speleologija, sl. jamoslovje, m. speleologija, e. speleology, fr. speleologie, nj. Höhlenkunde – znanstvena disciplina koja istražuje postanak i razvoj spilja, snima dimenzije; proučava aerološke osobine, kretanje voda, fizičke i kemijske procese i organski svijet, te utvrđuje tehniku is traživanja. Izdvajaju se grane: fizička speleologija istražuje geološke, mineraloške, hidrološke, klimatske osobine te fizičke i kemijske pojave; biospeleologija istražuje organski život u spiljama; tehnička speleologija pronalazi sredstva što uspješnijeg rada u spi ljama; primijenjena speleologija utvrđuje na čine najracionalnijeg valoriziranja spilja, vodeći računa o rezultatima istraživanja drugih speleoloških specijalnosti. Speleologija je bitan dio karstologije (v.).
Speleothem (m) – američki termin za cjelinu sigastih tvorevina.
Spilja (f) sr. pećina; sl. jama, m. peštera, e. cave, fr. grotte, nj. Höhle – podzemna šupljina ili sustav šupljina u koje ne dopire ili se neznatno probija dnevna svjetlost (v. pećina), te je za njihovo istraživanje potrebno umjetno osvjetljenje. S. su izmodelirane korozijom i mehaničkom erozijom podzemnih voda. B. Gčze smatra da su spilje ograničene na čistije vapnence (preko 60 % kalcijeva karbonata).
Za razliku od jama s. su jače razvijene u lateralnom smje ru. Etažna s. je raspoređena u dva ili više katova šup ljina koji su međusobno veznim kanalima spojeni. Spiljski kompleks se sastoji iz raznovrsnih oblika: galerija ili hodnik je izdužena šupljina; dvorana ili sala je veliki spiljski prostor u čijem nastajanju znatan udio imaju urušavanja stropnih dijelova; kanali, rovovi i prolazi su uži i izduženi dijelovi, koji mogu biti spojni između većih šupljina ili se završavaju slijepo  – slijepi kanal ili rov. Pored glavnog izdvajaju se sporedni ili bočni kanali.
Usku vezu među spiljskim šupljinama nazivamo lisičji prolaz. Često kroz uske prolaze struji zrak, što uka zuje da spajaju veće šupljine različitih termičkih osobina. Za protočne spilje su važni sifonski dijelovi (oblika slova U) koji su ispunjeni vodom, utječu na protjecanje i velika su zapreka u istraživanjima.
Na stranama spiljskih šupljina ima različitih grižina ili škrapa. Pored eforacijskih (v. eforacija) i evorzijskih (v. evorzija) udubina posebnu pažnju privlače stropne škrape, najčešće u obliku izvrnutih lonaca, za koje nema općeprihvaćenog objašnjenja. Dimnjak ili kamin je okomita udubina u stropu, a polica je stepeničasti prijelom na stranama spiljskih šup ljina.
Suha spilja je ona kroz koju voda ne protječe i ne ma vodom ispunjenih bazena. Kroz vodnu spilju vo da protječe trajno ili periodski ili se zadržava u bazenima. Spiljsko jezero je u udubini gline ili onoj koja je cementirana sedrenom korom. Spiljska glina u ra zličitim količinama prekriva dna spiljskih šupljina, a neke ogranke i sasvim ispunjava. Nastala je dekalcifikacijom (v.) na licu mjesta (autohtona) ili je transportirana iz jed nog u drugi dio (parautohtona) ili je nanesena izvana (alo htona). Spiljski sedimenti obuhvaćaju cjelinu na slaga nataloženih u podzemnim šupljinama: sigaste tvore vine, urušene blokove, gline, naneseni šljunak i pijesak i sl.
Kontaktna spilja je izmodelirana kombiniranim erozijsko-korozijskim procesom na dodiru karbonatnih sti jena i klastične podloge ili između slojeva – slojna spilja. Ponorna spilja je vezana za ponor, a iz vorska spilja za vrelo tekućice.
Ukrašena spilja obiluje različitim sigastim tvore vinama (v.); aragonitna spilja je ukrašena slikovi tim konkrecijama aragonita (v.). Umrtvljena spilja je ona u kojoj nema protjecanja i prokapljivanja vode, a sigaste tvorevine se ne razvijaju. Ledena spilja je djelomično ispunjena i ukrašena ledenim tvorevinama (v. le denica). Vjetrenica (v.) je spilja na čijem ulazu su ja ka zračna strujanja zbog temperaturnih razlika u spilji (hladnije) i vani; ima i naziva prema vjetru koji ojača zračno strujanje, npr. “jugovača”. Prema tome da li u spilja ma ima ili nema zračnih strujanja, dijelimo ih na aero loški dinamične i statične (v.); u toploj spilji su temperature više nego u okolici. Maglenica (v.) je spilja na čijem ulazu, zbog razlika u vlažnosti zraka i temperaturama, dolazi do kondenzacije vodene pare i stva ranja maglice. Plinska spilja je ona u kojoj je na kupljen neki plin (najčešće CO2), a ako je otrovan, daje joj se epitet zagušljiva. Morske spilje su djelomič no potopljene morem i posebno su cijenjene zbog plavog refleksa sunčevog svjetla kroz morsku vodu i pojava prije loma zraka svjetlosti. Fosilizirana spilja je ispu njena čvrstim materijalom, nanosom ili sigastim tvorevina ma. Turistička spilja je uređena za javni i reguli rani posjet.
Spiljska glina (f), sr. pećinska glina, sl. jamska ilovica, m. pešterska glina, e. clay fill, nj. Höhlenlehm – v: spilja.
Spiljska meteorologija (f), sl. jamska meteorologija, m. pešterska meteorologija, e. cave meteorology – mjeri stanja i prati izmjene glavnih meteoroloških elemenata (temperature, vla ge, zračnog strujanja i dr.) i na temelju toga utvrđuje spe cifičnosti i mikroklimatske osobine spilja.
Spiljska rosa (f), m. pešterska rosa – v. kondenzacijska voda. 
Spiljska vigled (f), m. pešterska vigled – v. vigled.
Spiljski biser (m), sl. pizolit, jamski biser, m. pešterski biser – v. sigaste tvorevine.
Spiljski nacrt (m), sl. jamski nacrt, m. plan, profil na peštera –  obris spiljskih šupljina u određenom mjerilu, projiciran na horizontalnu plahu (tlocrt) i okomito (profil).
Spiljski ponor (m) sl. jamski ponor, m. pešterski ponor – v. ponor.
Spiljski profil (m) – v. spiljski nacrt.
Spiljski sedimenti (m, pl), sl. jamski sedimenti, m. pešterski sedi menti – v. spilja.
Spiljski sustav (m), sr. pećinski sistem, sl. jamski sistem, m. pešter ski sistem, e. cave system, fr. réseau souterrain, nj. Höhlen system – skupina spiljskih šupljina koja je međusobno povezana bilo prohodnim kanalima bilo dokazanom vodnom cirkulacijom bilo umjetnim tunelima.
Spiljski tlocrt (m) – v. spiljski nacrt.
Spiljski ukras (m), m. pešterski nakit – v. sigaste tvorevine.
Spiljski uzdužni profil (m), m. pešterski nadolžen profil – obris spiljskih šupljina u određenom mjerilu i duž njihova pru žanja.
Spiljsko jezero (n), sr. pećinsko jezero, sl. jamsko jezero, m. pešter sko ezero – v. spilja.
Spiljsko mlijeko (n), sr. pećinsko mleko, sl. jamsko mleko, m. peš tersko mleko, e. moon milk, fr. mondmilch, nj. Mondmilch i Bergmilch – v. sigaste tvorevine.
Spiljsko vrelo (n), sl. jamski izvir, m. peštersko vrelo – v. vrelo.
“Srednjoeuropski krš” (m), sr. i sl. srednjeevropski kras, m. sredno evropski karst – v. krš.
Stalagmit (m), sl. i m. stalagmit, int. stalagmite – v. sigaste tvore vine.
Stalaktit (m), sl. i m. stalaktit, e. dripstone, fr. stalactite, nj. Tropf stein – v. sigaste tvorevine.
Stjenovita ponikva (f), sr. stenovita vrtača, sl. skalna vrtača, m. kar pesta vrtača – ponikva čije su strane stjenovite ili prekri vene stjenovitim kršjem – v. ponikva.
Stopala (n, pl), sr. potkovičaste uloke, sl. korozijska stopnička, m. stapalka, nj. Trittkarren – v. kamenica, v. škrape. 
“Stožasti krš” (m), sr. kupasti kras, sl. stožčasti kras, m. stogoviden karst, e. cone karst, nj. i int. Kegelkarst (O. Lehmann, 1918) – v. krš.
Stožasti stalagmit (m), sr. kupasti stalagmit, sl. stožčast stalagmit, m, stogoviden stalagmit, nj. kegelförmiger Stalagmit – v. sigaste tvorevine.
Strmac (m), m. otsek, e. cliff, escarpment, fr. falaise, escarpement, nj. Steilhang – strme padine (preko 40°) koje su karakteri stične za vapnence i kredu, jer su mehaničko trošenje i spiranje neznatni.
Strop (m), sr. tavanica, sl. strop, m. tavan – krovna strana podzem nih šupljina.
Stropne škrape (f, pl), sr. tavanske škrape, sl. stropni žlebi, m. ta vanski škrapi, fr. lapiés de voüte, nj. Deckenkarren – v. spilja.
Strug (m) – pojas blagih oblika i prohodan, izdužen u smjeru pru žanja slojeva; uvjetovan manje otpornim vapnencima (npr. pločasti) ili drugim stijenama koje se lakše troše.
Struga (f) – uzina, klanac, koji ima prohodno značenje, te se pone kad i zatvara. Naziv se upotrebljava i za umjetne ulaze, npr. u ograde, torove i sl.
Stup (m), sl. kapniški steber, m. stolb, e. column, fr. colonne, nj. Säule – v. sigaste tvorevine.
“Subarktički krš” (m), sr. i sl. subarktički kras, m. subarktičen karst, e. subarctic karst – v. krš.
Subkutana korozija (f), sr. subkutana korozija, sl. podtalna korozi ja, m. podpodinska korozija, e. subsoil corrosion, nj. sub kutane Korrosion – v. korozija.
Subkutani krš (m), sr. subkutani kras, sl. podtalni kras, m. podpo dinski karst, e. subsoil karst, fr. subcutaneous karst – v. krš.
Sufozija (f), sr., sl. i m. sufozija, e. tapping, fr. soutirage karstique, nj. Anzapfung – erozija klastične podloge vodom koja pri tječe kroz krški pokrov ili erozija rahlog pokrova vodom koja protječe šupljinama pokrivenog krša. U “kriokršu” (v.) to se vrši odmržnjavanjem i otjecanjem iznad sloja perma frosta ili mrzlote. Duž kontaktne plohe erodira se i evaku ira podloga, te dolazi do urušavanja pokrova. U hidrologiji s. znači kaptiranje površinske tekućice od strane podzem nog toka.
Suha dolina (f), sr. suva dolina, sl. suha dolina, m. suva skarstena dolina, e. dry valley, fr. vallée sčche, nj. Trockental – do lina kojom ne protječe tekućica; češće su u fluviokršu, a rijetke u kršu. Mnoge “pseudodoline” (v.), udoline (v.) i dra ge (v.) su naslijeđe diferenciranog modeliranja tokom vlaž nog i hladnog pleistocena, a važni su i procesi plošne koro zije (v. korozija) i povezana evolucija površja u šumovitom i pokrivenom kršu (v.). Aktivne i suhe doline imaju u kršu kanjonski izgled. Sljedbenici teorije o sekundarnoj (poslije faze fluvijalnog modeliranja) prirodi krša bezuspješno su pretpostavljenim suhim dolinama pokušavali obnoviti prvo bitne dolinske sustave.
Suha jama (f), sr. suva jama, sl. suho brezno, m. suva propast – v. jama.
Suha spilja (f), sr. suva pećina, sl. suha jama, m. suva peštera – v. spilja.
“Suho polje” (n.), sr. suvo polje, sl. suho polje, m. suvo pole – v. polje.
Sušica ili Suvaja (f), sr. suvaja, sl. sušica, m. poroen dol, e. intermit tent river, fr. cours d’eau intermittent, nj. episodischer Fluss – česti naziv za bujičave tekućice u kršu, čije je kori to duži dio godine suho; protjecanje odražava raspored pa dalina.
Sutjeska (f), sr. suteska, m. sateska, e. gorge, gap, narrow, fr. cluse, defile, nj. Schlucht, Durchbruch – jako suženi dio, najčeš će u vapnencima, između dolinskih proširenja.
Š
Šepurina (f) – narodni naziv (okolica Šibenika) za bunare u blizini mora u koje se procjeđuje bočata voda.
Škrape (f, pl), sr. škrapa, sl. škraplje, m. škrapi, e. rock rills, grikes, fr. lapies, nj. Karren, Schratten. Neobično je da je u znan stvenu terminologiju naroda vezanog za krš ušao termin tu đeg jezičnog podrijetla (tal. scarpa = kameni zid, P. Skok, 1973) i ima isto, tj. etimološko značenje kao u francu skom i njemačkom jeziku “ono što se odnosi na kamen, kamenica”, kako mi nazivamo posebnu vrstu škrape. F. Tućan je čuo i upotrebljavao s genetskog aspekta pogodniji termin “izjedina”. U narodu živi dobar naziv grižina.
– mikrokrški oblici kojima je najedena površina karbo natnih stijena. Škrape su raznovrsnih oblika, koji ovise o sastavu, građi i površini karbonatnih stijena i uvjetima ko rodiranja. Razlikuju se prema tome da li su nastajale na ogoljeloj plohi ili pod pokrovom tla (subkutana korozija, v.). Pod pokrovom tla korozija se vrši plošno, tj. dodirom tla i stijene, te su škraparski oblici uobljeni; u puko tini koja je ispunjena tlom nastaju cjevaste grižine, prozori i mosne škrape. Veoma izrazite cjevaste grižine dubi kao svoje stanište prstac (Lithodomus litho phagus), te na obali mora nalazimo blokove vapnenca koji su kavernozno izbušeni i malom težinom podsjećaju na plovućac. 
Tlom obuhvaćeni blokovi karbonatnih stijena se različito i slikovito modeliraju – skulpturne škrape, ili pr stenasto probijaju – prstenaste grižine (v. ogo ljeni krš). Različite stropne škrape (v. spilja), oso bito u obliku izvrnutog lonca, vjerojatno su izmodelirane kontaktnom korozijom u doba kad su podzemne šupljine bile ispunjene nanosima.
Škrape na plohama golih vapnenaca mnogo su razno likije i hrapavije; i ogolićene subkutane škrape brzo posta ju hrapave. Na plohama kompaktnih vapnenaca često su srećemo pravilne žljebove koje udubljuje mlaz vode; osobito su izraziti kada voda pritječe iz humusnog tla koje pojačava njenu agresivnost. Na blaže nagnutim plohama nastaju vijugavi meandarski žljebovi; između žljebova često zaostaju oštri bridovi.
Griža (v.) ili škrapar je nepravilno i jako najedena po vršina vapnenca (v. ljut), pri čemu vjerojatno znatan udio ima struktura stijena. Pukotinske škrape su ra zvijene duž dijaklaza i dijastroma, koje se mogu ukrštati u mrežaste škrape.
I kamenice (v.) spadaju u grupu škrapa. Kad se ka menice rubnom korozijom otvore, ostaju tragovi njihova ravna dna, u obliku stopala (v.).
Škrapama obiluje i obalski pojas. Tu su specifične rupičaste škrape, kod kojih se žlijeb na donjoj strani završava malim udubljenjem u kojem se zadrži voda. Razli čiti saksofiti u obalskom pojasu, a drugdje lišaji i maho vine, svojim biotskim procesima pridonose hrapavosti karbonatnih stijena. Pseudoškrapa je škrapi sličan oblik u nekarbonatnim stijenama.
Škrapar (m), sr. škrapar, sl. škrapljišče, m. krasta, e. grikes, fr. champ de lapiaz, nj. Karrenfeld – stjenoviti prostor jako nagrižen škrapama; nazivamo ga: griža (v.), ljut (v.), kame njara (v.).
Škrip (m) – udubina u karbonatnim stijenama, osobito u čistim vapnencima; čini prijelaz između škrapa (v.) i japaga (v.). Duboka je do 4 m, široka do 1 m, obično izdužena duž pu kotina. Škrip je često u dubljem dijelu prostraniji, što je posljedica zadržavanja snijega u višim krajevima ili ranije ispunjenosti tlom. Š. je nepopularan kod stanovništva, jer u njega upadaju sitna stoka i neoprezna djeca.
Šumoviti krš (m), sr. zeleni kras, m. pošumen karst, fr. karst vert, nj. Grünkarst – v. krš.
T
Taffoni (m, pl) – korzikanski (taffono) i međunarodni naziv za polukružne udubine u podnožju vapnenačkih i granitnih blo kova. Izmodelirani su korozijskim utjecajem infiltriranih voda i pritlenom korozijom, uz utjecaj izmjene tempera tura, a uz obalu učinkom solnice (v.) i vjetra – v. podpeć, v. prizemna korozija.
Tanjurasta ponikva (f), sl. skladasta vrtača, m. činiesta vrtača – v. ponikva.
Tektokrš (m), sr. i sl. tektokras, m. tektokarst – v. krš. 
Temeljnica (f), sr. izdan (f), sl. gladina vode, m. izdan, e. ground water, fr. l’eau de fond, nj. Grundwasser – to bi u kršu bila razina do koje su šupljine ispunjene vodom. Još nema zajedničkog gledanja o postojanju i prirodi temeljnice u kršu. A. Grund je (1903) tumačio da se razina temeljnice postepeno spušta do morske razine, ukoliko nije zajažena nepropusnim stijenama; Fr. Katzer (1909) je odlučno pobijao Grundovo tumačenje i objašnjavao da vode u kršu cirkuliraju kroz odvojene pukotinske sustave. Između ovih krajnosti se kreću drugi istraživači.
Neosporno je da se pukotinsko cirkuliranje vrši neovisno o morskoj razini, što je bušotinama utvrđeno i do 4000 m dubine.
“Termokrš” (m), sr. i sl. termokras, m. termokarst, int. thermokarst – v. krš.
Tip krša – krški pejzaž ili kraj koji se od okolice izdvaja reljefom ili hidrografskim osobinama ili vegetacijskim pokrovom ili društvenim značenjem i sl. Aspekti su različiti i mjerila ne precizirana, otuda velike razlike među pojedinim pokušaji ma. Isticanje regionalnih tipova nije zadovoljilo jer su i oni složeni.
Tlačni kanal (m), m. sifonski kanal – v. sifon.
Točilo (n), m. točilo – udubina niz strmac, kroz koju se osiplje “toči” stjenoviti drobiž i taloži u osuline (v). T. su obič no vezana za pukotine.
Topla spilja (f), m. topla peštera – spilja u kojoj su temperature više nego u okolici.
Torencijalno modeliranje (n) – v. potočno modeliranje. 
Trajni ponor (m), m. postojanen ponor – v. ponor.
Trajno vrelo (n), m. postojano vrelo, fr. source pérenne – v. vrelo. Traser (m), francuski termin koji je internacionalno prihvaćen –  sredstvo (prvenstveno boja, zatim pljeva, spore, radioaktiv ne materije i dr.) kojim se utvrđuju podzemne vodne veze.
Travertin (m), sl. lehnjak, m. travertin – v. sedra.
Troglobiont (m), sr., sl. i m. troglobiont, e. troglobite, fr. troglobie, nj. Troglobiont – bića koja kontinuirano žive u spiljama i prilagođena su tom okolišu.
Troglodit (m), sr., sl. i m. troglodit – čovjek ili životinja koji se sklanjaju u spiljske prostore.
Troglofil (m), sr., sl. i m. troglofil – živo biće koje živi i voli živjeti u podzemlju, iako ga se iznimno nađe i na površini. 
Trogloksen (m), sr., sl. i m. trogloksen, int. trogloxene – životinja ili biljka koja je slučajno dospjela u spilju.
“Tropski krš” (m), sr. i sl. tropski kras, m. tropski karst – termin je pogrešno upotrebljavan i populariziran, ali je znanstve no neopravdan. U pojasu tropa imamo različite ekološke prilike, a time su uvjetovani i odgovarajući tipovi krškog modeliranja.
Turistička spilja (f), sr. turistička pećina, sl. turistična jama, m. turi stička peštera, e. commercial cave, fr. grotte amenagée, nj. Schauhöhle – v. spilja.
Tuvnjak (m) – v. dolomit (stijena).
Tvrdoća vode (f), sr. tvrdoća vode, sl. trdota vode; m. tvrdina na voda, e. water hardness, fr. durete de l’eau, nj. Wasser harte – stupanj zasićenosti vode mineralnim solima; odre đuju se karbonatna ili privremena zasićenost i nekarbonatna ili trajna zasićenost. Karbonatna zasiće nost se može utvrditi iskuhavanjem vode i taloženjem oto pine; otuda i naziv privremena. Karbonatna tvrdoća se izra žava u stupnjevima koji nisu međunarodno ujednačeni; imamo njemačku, englesku i francusku ljestvicu.
U
Ubao (m) – v. lokva.
Udio šupljikavosti (m), sr. fisuracija, sl. votlikavost, fr. indice de cavernement, nj. Klüftungswert – udio šupljina u jedinici zapremnine stjenovite mase (1 m3); to je i indeks okršenosti (v.). Prvi je to pokušao odrediti A. Grund (1903), ali još nemamo pouzdanog i općeprihvaćenog načina da se to utvrdi.
Udolina (f), sr. kraška udolina, m. kako dol, e. trough, fr. gouttičre, nj. Mulde – izduženo udubljenje (v. draga), uvjetovano diferenciranim modeliranjem, zbog razlika u sastavu i građi.
Ukrašena spilja (f), sl. kapniška jama, m. ukrasena peštera – v. spilja.
Umrtvljena sedrena barijera (f), m. umrtvena bigorna brana – v. sedra.
Umrtvljeni krš (m), sl. fosilizirani kras, m. umrtven karst – krški reljef koji se dalje ne razvija, zbog akumulacije nepropu snog pokrova ili nastupa aridne klime i sl. – v. krš.
Uobljena škrapa (f), sl. zaobljena škraplja, m. zaoblena škrapa, nj. Rundkarre – v. škrape.
Uranin(m), sr., sl. i m. uranin – dinatrijeva sol fluoresceina (C20H10O5Na2) – otopljivija je od fluoresceina i daje intenziv ni zeleni odbljesak; može se neposredno utvrditi, ako ga ima desetina mg u litri vode. Pri utvrđivanju vodnih veza (v. bojenje) upotrebljuje se radije od fluoresceina (v.).
Urušavanje (n), sl. udor, m. surnuvanje, e. collapse, breakdown, fr. effondrement, nj. Einsturz – prolom pokrova nad podzem nom šupljinom, koja je nastala korozijskim i erozijskim utjecajem protočnih voda ili sufozijom (v.) podloge.
Urušna ponikva (f), sl. udorna vrtača, m. surnata vrtača – v. po nikva.
Ustava (f), sl. jez, m. brana, fr. barrage, nj. Damm – prirodna (v. sedra), za koju je raširen i naziv barijera, ili umjetna (brana) pregrada kojom je ujezerena voda tekućice.
Uvala (f), sl., m. i int. uvala – termin širokog jezičnog značenja (fr. depression, nj. Eintiefung) i romanskog korijena (lat. valis). Najčešće se upotrebljava u obalskoj narodnoj termi nologiji u značenju zaliva ili drage. U narodnim nazivima kopnenog reljefa rijetko se čuje; upotreba je raširena pre ko škole. J. Cvijić (1901) je upotrijebio termin “uvala” za prijelazan oblik u pretpostavljenom cikličkom razvoju od ponikve do polja. Fr. Katzer (1909) i J. Poljak (1952) odlučno su pobijali taj slijed morfološke evolucije. Koncepcija cikličkog razvoja reljefa općenito je napuštena, te će i termin “uvala” dobiti značenje koje mu jezično od govara.
Uzlazno vrelo (n), m. sifonsko vrelo – v. vrelo.
V
Vadozna voda (f), sl. i m. vadozna voda, e. vadose water, fr. l’eau vadose, nj. vadoses Wasser – voda koja se procjeđuje od površine do temeljnice. U kršu v. v. ponire i prokapljuje do podzemnih protočnih sustava ili nakupina stagnirajuće vode.
Vala (f) – narodni naziv romanskog podrijetla (lat. valis = dolina) i sinonim za dragu (v.), zaliv i uvalu (v.).
Vapnenac (m), sr. krečnjak, sl. apnenec, m. varovnik, e. limestone, fr. calcaire, nj. Kalkstein – sedimentna stijena organoge nog, kemijskog i klastičnog podrijetla, u čijem sastavu kalci jev karbonat (CaCO3) sudjeluje s preko 50%. Vapnenac je glavna stijena na kojoj se vrši krški proces (v. okršavanje).
Organogeni vapnenci nastaju dijagenezom or ganskih vapnenačkih dijelova (skelet, ljušture i sl.), epitet im se daje prema prevladavajućem organizmu: koraljni, fo raminiferski, litotamnijski i dr.
Oblik taloženja vapnenca utječe na razvoj krškog reljefa; izrazite su reljefne razlike među bankovitim ili gromada stim vapnencima, pravilno uslojenim i u tanke slojeve (plo če, v.) staloženim vapnencima. Kreda (v.), bijela i lako drobljiva taložina, mineralnim sastavom odgovara vapnen cu; nastala je taloženjem vapnenačkih dijelova mikroorga nizama, uglavnom u periodu krede; otuda zajedničko ime.
Kemijski vapnenci nastaju izdvajanjem i talože njem iz nestabilnog kalcijeva hidrobikarbonata. Pod utje cajem ekobiotskih uvjeta i procesa, na brzacima i vodopa dima tekućica obara se sedra (v.). Rasprskavanjem i prozračivanjem prokapne vode izdvajaju se u podzemnim šup ljinama sigaste tvorevine (v.) kalcita ili aragonita. U kemij ske vapnence spadaju i oolitski vapnenci koji su izlučeni u obliku sitnih kuglica (ooida), tj. vapnenačke lupi ne su staložene oko fragmenta nekog materijala.
Klastični vapnenci su nastali cementiranjem (najčešće kalcijevim karbonatom) vapnenačkih valutica –  vapnenački konglomerat, kršja – vapnenač ka breča, i pijeska – vapnenački arenit. Pored koraljnih grebena vidimo da se, uz rast organogenog vap nenca, znatni dijelovi lome, padaju i cementiraju u vapne načku breču.
Vapnenačka breča (f), sl. apnena breča, brečasti apnenec, m. varov nička breča – v. vapnenac.
Vapnenački arenit (m) – v. vapnenac.
Vapnenački konglomerat (m), m. varovnički konglomerat – v. vapnenac.
Vapneni lapor (m), m. varovit lapor – v. lapor. 
Vezni kanal (m) – v. spilja.
Vigled (f), sr. vigled, sl. jamsko okno, m. vigled, e. karst window, fr. fenętre karstique, nj. Karstfenster – otvor između stropa spiljskih šupljina i površine zemljišta, nastao obično uruša vanjem (v.).
“Visokoplaninski krš” (m), sr. visokoplaninski kras, sl. visokogorski kras, m. visokoplaninski karst, fr. karst alpine, nj. Hochalpi nekarst – v. krš.
V(j)etrenica (f), sl. vetrnica, m. veternica – v. jama, v. spilja.
Vlaka (f), sr. vlaka – dio krškog pejzaža koji se u okolici ističe mir nijim reljefom, prohodnošću i s više tla, uvjetovan je oso binama sastava i građe te diferenciranim modeliranjem. V. susrećemo i u toponimima.
Vodna jama (f), sl. vodno brezno, m. vodna propast – v. jama.
Vodna spilja (f), sl. vodna jama, m. vodna peštera – v. spilja. 
Vodopropusna pukotina (f); sl. vodnoprepustna razpoka, m. vodopropusna puknatina, nj. wasserdurchlässige Fuge – termin je uveo O. Lehmann (1932) da bi označio početnu šup ljinu, koja inicira pukotinsko protjecanje i okršavanje.
Vokliško (fr. Vaucluse) ili krško vrelo (n), sl. obrh, m. voklijsko vre lo – v. vrelo.
Vorfluterniveau (m), nj. i int. – njemački termin (može se prevesti kao “prelivna ili odlivna razina”), koji je i međunarodno prihvaćen. Razina preko koje se prelijevaju vode iz zajaže nih krških šupljina; razina na kojoj se odlijevaju vode s naplavnih ravnica (v. korozija, rubna).
Vrelo (n), sr. kraško vrelo, sl. kraški izvir, m. vrelo, e. exsurgence, fr. exsurgence, nj. Karstquelle – općenito raširen narodni naziv za izbijanja vode iz krškog podzemlja; iz pukotina voda izbija, “vrije” naglo i u velikim količinama, za razliku od izvora koji se procjeđuju kroz propusne stijene.
Krška su specifičnost vrela, iz kojih u kišnom razdoblju istječe golema količina vode, te odjednom nastaje moćna tekućica, a u sušno doba presahnu; prema vrelu kod mjesta Vaucluse (Francuska) taj tip je nazvan “vokliško vrelo”, a sve češće se upotrebljava širi termin krško vrelo, jer je taj način izbijanja u skladu s podzemnim protjecanjem kroz pukotine, koje se vrši brzo i s velikim kolebanjima.
Prema vremenskom toku istjecanja vrela se dijele na trajna, periodska i povremena. Povremeno ili “intermitentno” (v.) vrelo je specifična pojava, koja je od raz različitih dimenzija podzemnih šupljina i složenog pro tjecanja.
S obzirom na prirodu pukotinskog protjecanja pod hi drostatskim tlakom vrela mogu biti sifonska ili uz lazna i prelivna, a po izgledu bunarasta, pu kotinska, pećinska, spiljska i sl. U skladu s tlačnim pukotinskim protjecanjem su i podmorska vrela  vrulje (v.).
Vrsta (f) – narodni naziv za pukotinske nakupine kristala kalcita.
Vrtložni lonac (m), sr. džinovski lonac, sl. drasla, m. džinovski lo nec, e. pot-hole, fr. marmite de géant, nj. Riesentopf – udu bina koju voda pri padu izdubi u stjenovitom koritu, po krećući vrtložasto blokove nanesenog kamenja i šljunka.
Vrulja (f), sr. vrulja, sl. brojnica, podmorski izvir, m. vrulja, fr. source sous-marine, nj. submarine Quelle – podmorsko vrelo pred krškim primorjem. Odraz je tlačnog protjecanja kroz šupljine krškog podzemlja, koje je nezavisno o mor skoj razini.
Z 
Zagušljiva spilja (f), sr. gasna jama ili pećina, sl. zadušna jama, m. peštera so gasovi – spilja u kojoj ima zagušljivih plino va – v. spilja.
Zajažena razina krške vode (f), sl. gladina zajezene kraške vode, m. zagatena karstna voda – termin koji je upotrijebio A. Grund (1903, “gestaute Karstwasserspiegel”) za razinu “krške vode” koja je uvjetovana usporom nepropusnih sti jena.
“Zajaženi krš” (m), sr. zagaćeni kras, sl. zajezeni kras, m. zagaten karst, e. confined karst, fr. karst barré, nj. abgesperter Karst. – termin je uveo P. Jovanović (1924), ali nema jasnog i općeprihvaćenog objašnjenja – v. krš.
Zaravan (f), sr. površ, sl. planota, uravnava, ravnik, m. površ, e. ero sion surface, fr. surface d’aplanissement, nj. Verebnungs fläche – ravna površina, izmodelirana egzogenim procesi ma i zasijeca građu zemljišta. Korozijske zaravni na kršu ističu se izrazitom uravnjenošću i izmodelirane su u čistim vapnencima (v. korozija, rubna) – v. sl. 8.
Zasićena voda (f), sl. zasičena voda, m. zasitena voda, e. satured wa ter, fr. eau saturée, nj. gesättigtes Wasser – voda koja je u kemijskom ekvilibriju s determinirajućim uvjetima, oso bitim indeksom pH, te prestaje njena agresivnost (v. agre sivna voda). Pri temperaturi od 25°C i normalnom tlaku za sićena voda sadrži 30-50 ppm kalcija.
Zavala (f) – termin koji upotrebljavamo za velike udubine (e. basin, fr. bassin, nj. Becken); etimološki može dovesti u zabunu: zavaliti = zatrpati, npr. zavaliti jarak.
Zavjesa (f), sl. sigasta zavesa, m. zavesa, e. curtain, fr. draperie, nj. Sinterfahne – v. sigaste tvorevine.
Zdjelasta ponikva (f) – v. ponikva.
Ž
Žalo (n), m. žalo – narodni naziv za šljunkoviti teren, npr. žalo na obali, žalo osulina (v.) i sl.
Žderilo (n) – naziv za ponor u Lici – v. ponor.
Ždrijelo (n) – narodni naziv za otvor jame (v.), ponora (v.) i vigle di (v.).
Živa sedrena barijera (f), m. aktivna bigorna brana – v. sedra. 
Žlibina (f) – narodni naziv za veliku udolinu (v.).
Žlijeb (m), sl. žlebič, m. žleb, fr. lapiaz ŕ rigoles, nj. Rinnekarren  v. škrape.
________________


GLAVNA LITERATURA KORIŠTENA PRI SASTAVLJANJU OVOG “PRILOGA
Bahun, S., 1973. Odnos krškog procesa i fluvijalne erozije u području Like. Krš Jugoslavije, 8/5, JAZU, Zagreb, 1-10.
Baulig, H., 1956. Vocabulaire franco-anglo-allemand de géomorphologie. Belles lettres, Paris, 1-230.
Birot, P., 1954. Esquisse d’une étude zonale de l’érosion en gays calcaires. Erdkunde, 8(2):121-122.
Birot, P., (coll. J. Roglić, J. Nicod et J. Dufaure), 1966. Le relief calcaire. C. D. U., Paris, 1-238.
Boegli, A., 1964. Mischungskorrosion – ein Beitrag zum Verkarstungs pro blem. Erdkunde, 18(2):83-92.
Corbel, J., 1959. Les karsts du Yucatán et de Florida. Bull. Assoc. Géograph. Franç, 282, 283:2-14.
Corbel J., 1960. Érosion en terrain calcaire (vitesse d’érosion et morpho logie). Ann. Géograph., 66(366):97-120.
Cvijić, J., 1893. Das Karstphänomen. Versuch einer morphologischen Mo nographie. Geograph. Abhandl., 5(3):218-329.
Cvijić, J., 1901. Morphologische und glaziale Studien aus Bosnien, der Her zegowina und Montenegro, 2. Die Karstpoljen. Abhandl. Geograph. Ges., 3(2):1-85.
Cvijić J., 1918. Hydrographie souterraine et évolution morphologique du karst. Rec. Trav. Inst. Géograph. Alpine, 6(4):376-420.
Cvijić, J., 1924. Types morphologiques des terrains calcaires. Glas. Geogr. Društva, 10:1-Z
Cvijić, J., 1960. La géographie des terrains calcaires. Monograph. Acad. Serbe Sci. Arts, 341(26):1-212.
Davis W. M., 1884. Geographic classification by a study of plains, plateaux and their derivatives. Proc. Am. Assoc., 33:428–432.
Davis, W. M., 1901. An excursion in Bosnia, Hercegovina and Dalmatia. Bull. Geograph. Soc., 3(2):47-50.
Fénelon, P.: 1968. Vocabulaire français des phénomčnes karstiques. Centre Nat. R. Scz., Mémozres et documents, 4:13-68.
Géze, B., 1973. Lexique des termes français de Spéléologie physique et de Karstologie. Annales de Spéléologie, 28/1, 1-20.
Grund, A., 1903. Die Karsthydrographie. Studien aus Westbosnien. Geograph. Abhandl., 7(3):1-200.
Grund, A., 1910. Beiträge zur Morphologie des Dinarischen Gebirges. Geo graph. Abhandl., 9(3):1-236.
Grund, A., 1914. Der geographische Zyklus im Karst. Z. Ges. Erdkunde, 621-640.
Herak, M., 1957. Geološka osnova nekih hidroloških pojava u Dinarskom kršu. Drugi jug. geol. kongres, 523-539.
Herak, M., 1972. Karst of Yugoslavia. Herak – Stringfield, Karsts –  Important Karst Regions of the Northern Hemisphere, Elsvier, Amster dam, 25-83.
Herak, M., Bahun, S. i Magdalenić, A. (1969). Pozitivni i nega tivni utjecaji na razvoj krša u Hrvatskoj. Krš Jugoslavije, 6, str. 45-78.
Herak-  Stringfield, Karst – Important Karst Regions of the Northern He misphere. Elsvier, Amsterdam, 1-18.
Jovanović, P., 1924. Zagaćeni karst. Zbornik rad. posv. J. Cvijiću, Beograd, 397– 409.
Katzer, F., 1909. Karst und Karsthydrographie. Zur Kunde der Balkanhalb insel, Sarajevo, 1-94.
Kayser, K., 1934. Morphologische Studien in Westmontenegro, 2. Z. Ges. Erdkunde, 1/2:26-49.
Lehmann, H., 1936. Morphologische Studien auf Java. Engelhorn, Stuttgart, 1-114.
Lehmann, H., Krombelin, K. und Lotschert, W., 1963. Karstmor phologische, geologische und botanische Studien in der Sierra de Los Or ganos auf Cuba. Erdkunde, 10(3):185-204.
Lehmann, O., 1926. Die geographische Ergebnisse der Reise (Handel-Mazet ti) durch Guidschou (Kweitschou). Denkschr. Akad. Wiss., 100:77-99.
Lehmann, O., 1932. Die Hydrographie des Karstes. Enzyklopädie der Erd kunde, Deuticke, Leipzig, 1-212.
Maksimovič, G. A., 1963, 1969. Osnovi karstovedenia I i II, Perm, str. 1– 444 i 1-529.
Matoničkin, I., Pavletić, Z., 1960. Biološke karakteristike sedrenih slapova na našim krškim rijekama. Geogr. glasnik, 22:43-56.
Monroe – Watson H. M., 1970. A Glossary of Karst Termi nology. Geol. Survey – Water Supply Paper, 1899, Washington DC.
Penck, A., 1900. Geomorphologische Studien aus der Herzegowina. Z. Deutsch. österreich. Alpenver., 31:25– 41.
Penck, A., 1924. Das unterirdische Karstphänomen. Zbornik rad. posv. J. Cvijiću, Beograd, 175-197.
Poljak, J., 1951. Je li krška uvala prijelazan oblik između ponikve i krškog polja? Geogr. glasnik, 13:25-48.
Richter, E., 1907. Beiträge zur Landeskunde Bosniens und der Herzego wina. Wiss. Mitt. aus Bosnien u. Herzegowina, 10:383-545.
Roglić, J., 1938. Morphologie der Poljen von Kupres und Vukovsko. Z. Ges. Erdkunde, 7/8:291-316.
Roglić, J., 1952. Les surfaces de corrosion dans le karst dinarique. Proc. Gen. Assembly 8th, Intern. Geogr. Congr. l7th, Washington DC, 366-369. R o g l i ć, J., 1960. Das Verhaltnis der Flusserosion zum Karstprozess. Z. Geomorph., 4(2):116-128.
Roglić, J., 1964. Les poljé du karst dinarique et les modifications climati ques du Quaternaire. Rev. Belge Geograph., 88(1/2):105-125.
Roglić, J., 1965. The Delimitations and Morphological Types of the Dinaric Karst. Naše jame, 7(1/2):12-20.
Roglić, J., 1972. Historical Review of Morphologic Concepts. 
Sawicki, L., 1909. Ein Beitrag zum geographischen Zyklus im Karst. Geo graph. Z., 15:185-204.
Skok, P., 1971, 1972, 1973. Etimologijski rječnik hrvatskog ili srpskog jezika, I, II i III, JAZU, Zagreb.
Tajder, M. Herak, M., 1972. Petrologija i geologija. Školska knjiga, Za greb, 1-356.
Terzaghi, K., 1913. Beiträge zur Morphologie und Hydrographie des .kro atischen Karstes. Mitt. Jahrb. Kgl. ungar. Reichsanstalt, 8(6):256—369.
Trimmel, H., 1965. Speläologische Fachworterbuch. Akten Dritt. Int. Kongr. f. Speläol., Wien-Obertraun-Salzburg, 1961.
Tućan, F., 1924. Terra rossa i boksit u jugoslavenskom kršu. Glas. Geogr. Društva, 10:8-16.
Unesco – Fao, 1973. Glossary and Multilingual Equivalents of Karst Terms. First Preliminary Edition.
1944. JUGOSLAVIA. Index-gazetter. Showing Place-names on 1:1000000 maps. Compiled by Survey Directorate General Headquaters Midle-East. Vol. I-VIIe Cairo (mimeografirano).
________________