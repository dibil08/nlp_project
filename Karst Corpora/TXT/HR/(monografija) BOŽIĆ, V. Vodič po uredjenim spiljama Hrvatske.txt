                 






            VLADO BOŽIĆ
























Vodič po špiljama i jamama
u Hrvatskoj






































(Slika: “Sveti Nikola” u Donjoj Cerovačkoj špilji)


















ZAGREB 2008.










VLADO BOŽIĆ


VODIČ PO ŠPILJAMA I JAMAMA 
U HRVATSKOJ






























































































Autor teksta: Vlado Božić


Suradnici: Juraj Posarić i Tihomir Kovačević


Stručni recenzent: Juraj Posarić


Lektor: Franjo Marić


Fotografije: Darko Bakšić, Zoran Bolonić, Vlado Božić, Zlatko Božić, Dino Cetinić, Hrvoje Cvitanović, Alan Čaplar, Stašo Forenbaher, Branko Jalžić, Alan Kovačević, Tihomir Kovačević, Silvio Legović, Marko Lukić, Hrvoje Malinar, Ante Pelivan, Juraj Posarić


Oblikovanje naslovnice: Tomislav Nežmah


Crteži: Tomislav Nežmah 


Tehnički urednik: Tomislav Nežmah


Nakladnik i tisak: “Ekološki glasnik”
Duga cesta, III. Odvojak 8
10412  Donja Lomnica


Naklada: 1000 primjeraka


CIP – katalogizacija u publikaciji
Nacionalna i sveučilišna knjižnica, Zagreb


UDK …….
        ………
BOŽIĆ, Vlado
   Vodič po špiljama i jamama u Hrvatskoj/ Vlado Božić, fotografije Vlado Božić et al., crteži Dražen…………… 
-Tisak  “Ekološki glasnik”, Donja Lomnica
2008, ….str.
ilustr. u bojama, 21 cm


ISBN  ……..


ISBN ………..










Slika na naslovnici; “Sveti Nikola” u Donjoj Cerovačkoj špilji (Foto: Vlado Božić) Slika 0198
Slika na zadnoj stranici: Šareni saljev u Kojinoj jami (Foto: Vlado Božić) 
Slika 0196






























VLADO BOŽIĆ


























VODIČ
 PO ŠPILJAMA I JAMAMA
U HRVATSKOJ


















(Znak SO-a)


Treba ga snimiti !!!














ZAGREB  2008
------------------------------------
Naklada “Ekološki glasnik”






S A D R Ž A J
                                                                                              str.
Predgovor ……………………………………………………….
Općenito o špiljama i jamama …………………………………
Speleologija, špiljarstvo, speleološko istraživanje………….
Kratka povijest speleologije u Hrvatskoj …………………..
Pretpovijesno doba ………………………………….
Povijesno doba ……………………………………….
Postanak podzemnih oblika ……………………………………
Špilje i jame …………………………………………………….
Izvori i ponori ………………………………………………….
Snježnice i ledenice …………………………………………..
Umjetno podzemlje …………………………………………….
Tehnika istraživanja špilja i jama ……………………………
Istraživanje špilja ……………………………………
Istraživanje jama …………………………………….
Svladavanje vodenih prepreka ……………………..
Speleološke ekspedicije ……………………………..
Zaštita špilja i jama …………………………………………..
Podzemni spomenici prirode …………………………
Zaštićene biljne i životinjske vrste …………………
Špilje i jame pogodne za posjećivanje ………………………..
Počeci turističkih posjeta i kronološki pregled uređivanja
 špilja i jama ………………………………………………
Pregled uređenih špilja u Hrvatskoj……………….
Turistički uređene špilje i jame ……………………………..
1. Špilja Veternica ……………………………………..
2. Grgosove špilje, Stara i Nova ……………………………………….
3. Špilja Vrlovka ………………………………………..
4. Špilja Lokvarka ……………………………………..
5. Špilja Vrelo …………………………………………..
6. Jama Baredine ……………………………………….
7. Špilja Biserujka ………………………………………
8. Baraćeva špilja Gornja ……………………………………..
9. Špilja Šupljara ………………………………………
10. Špilja Samograd ……………………………………..
11. Špilja Manita peć ……………………………………
12. Cerovačke špilje, Gornja i Donja …………………..
13. Špilja Vranjača ……………………………………..
14. Zmajeva špilja …………………………………………..
15. Modra špilja ………………………………………………
16. Tunlsko sklonište “Bunkeri” ………………………..
17. Tunel Talijanova buža ……………………………….
18. Grapčeva špilja ………………………………………….
19. Đurovićeva špilja ……………………………………….
20. Strašna peć ……………………………………………..
21. Špilja Feštinsko kraljevstvo …………………………..
22. Špilja Mramornica ……………………………………
23. Rudnik Zrinski ………………………………………..
24. Vela spila ……………………………………………….
25. Špilja Šipun ……………………………………………..
26. Špilja Ovčarica…………………………………………….


Poluuređene špilje …………………………………………………….


Male špilje i polušpilje ………………………………………………..


Špilje uređene bez turističke namjene ……………………………..


Neuređene ali posjećivane špilje ……………………………………


Špilje i jame za posjet speleolozima………………………………..


Popis 10 najdužih špilja u Hrvatskoj ……………………….


Popis 10 najdubljih jama u Hrvatskoj …………………..


Popis speleoloških udruga u Hrvatskoj …………………….


Knjižnice …………………………………………………..


Bilješka o piscu……………………………………………..   


















































































PREDGOVOR 
      Mnogi planinari i drugi prijatelji prirode često prolaze raznim planinarskim predjelima, dive se vrhuncima, grebenima, stijenama, dolinama, kanjonima; uživaju u ljepim vidicima s raznih vrhova, zadovoljni su kada uz teške napore svladaju prirodne prepreke u planini a možda i ne znaju šta sve krije podzemlje u njihovoj blizini. Naše planine obiluju svim mogućim kraškim oblicima, no običan posjetitelj planina zapaža samo površinske oblike, dok su podzemni kraški oblici dostupni samo malom broju istraživača i posjetitelja kraškog podzemlja. Špilje i jame, kao specificni oblici kraškog terena, nikada nisu bili odredište večeg broja posjetitelja, jer je za njihovo razgledavanje potrebna posebna oprema.
      Nažalost, malo je poznato da u Hrvatskoj ima mnogo špilja, ali i nekoliko jama, koje su razmjerno lako pristupačne i uređene za turistički posjet.
      S obzirom da se o takvim špiljama i jamama vrlo malo pisalo, i to samo o nekima od njih,  namjera je ove knjige, osim prirodnih ljepota opisanih u planinarskoj i turističkoj literaturi vidljivih s površine zemlje upozoriti i na podzemne ljepote naših planina - na podzemni kraški svijet.
      Speleolozi, članovi raznih speleoloških udruga u Republici Hrvatskoj, tijekom 60-godišnjega rada istražili su puno špilja i jama u Hrvatskoj i doživjeli mnogo lijepih i ugodnih trenutaka u podzemlju. Njihova je želja da i drugi, posjećivanjem već uređenih špilja i jama, osjete barem malo čari podzemIja i upoznaju njegove ljepote.
      Tom nastojanju pridonio je i moj Vodič kroz uređene špilje Hrvatske, koji je 1983. izdala Komisija za speleologiju Planinarskog saveza Hrvatske, na 32 stranice, a u njemu je bilo obrađeno samo deset turistički uređenih špilja: Veternica, Grgosova, Vrlovka, Lokvarka, Vrelo, Plitvičke špilje, Cerovačke špilje, Vranjača, Šipun i Modra špilja. 
      Od vremena tiskanja tog Vodiča prošlo je 16 godina do tiskanja novoga, pod naslovom Speleološki turizam u Hrvatskoj– vodič po uređenim i pristupačnim špiljama i jamama, tiskanog  potkraj, 1999., a u tom razdoblju došlo je do znatnih promjena u stanju uređenja špilja u Hrvatskoj. 
      Tijekom 1990. za turistički posjet uređena je špilja Samograd kod Perušića obnovom puteva u špilji i uvođenjem električne rasvete, a iste godine uređena je i špilja Manita peć u kanjonu Velike Paklenice, u kojoj su također obnovljeni putevi i uvedena električna rasvjeta. Obje špilje opskrbljuju se električnom strujom  iz dieselskog agregata smještenog na ulazu. Tijekom Domovinskog rata neke su uređene špilje prestale biti turističke, jer su se našle na okupiranom području pa nije bilo posjetitelja, a održavanje, uključijući i električnu rasvjetu, bilo je zapušteno. Takvu su sudbinu doživjele Cerovačke špilje kod Gračaca, špilja Šipun u Cavtatu i špilje na Plitvičkim jezerima. Cerovačke špilje već su obnovljene, a u tijeku je obnova špilja na Plitvičkim jezerima i špilje Šipun u Cavtatu.
      Ipak, poslije završetka Domovinskog rata, za posjet turista uređeno je nekoliko novih špilja i jama, a obnovljene su i neke koje su još prije bile zapuštene, a to su: jama Baredine kod Poreča (1995.), osvjetljena električnom rasvjetom iz električne mreže,  špilja Biserujka na otoku Krku (1997.), osvjetljena električnom strujom iz dieselskog agregata, Zmajeva špilja na otoku Braču (1997.), osvjetljena danjim svjetlom, a po prvi put u Hrvatskoj uređen je umjetno stvoren podzemni prostor – Tunelsko (atomsko) sklonište “Bunkeri” u kanjonu Velike Paklenice (1997.), danas  prezentacijski centar NP “Paklenica” lpko se napaja  strujom iz javne nreže.
      Želje za uređenjem i zaštitom još nekolicine špilja u Hrvatskoj bilo je u mnogim speleološkim i turističkim udrugama, ali uglavnom zbog nedostatka novca nisu sve ostvarene. Unatoč tomu, tijekom 1994. uređen je put do jame Vrtline na južnom Velebitu i put do jame Varnjače na sjevernom Velebitu, 1996. uređen  je put do Vodene jame pokraj Siće i put kroz špilju, na ulazu u Šparožnu špilju i Modrić špilju postavljena su 1997. vrata radi zaštite i kontrole ulaza.
      Od tiskanja vodiča Speleološki turizam u Hrvatskoj prošlo je 9 godina u kojima je opet  došlo do promjene broja turistički uređenih špilja. U tom razdoblju potpuno su uređene špilja Šupljara u Nacionalnom parku Plitvička jezera, Baračeva Gornja špilja pokraj Rakovice, špilja Strašna peć na Dugom otoku, Grapčeva špilja na otoku Hvaru, špilja Feštinsko kraljevstvo i špilja Mramornica u Istri, Đurovićeva špilja u zračnoj luci Ćilipi pokraj Dubrovnika, špilja Šipun u Cavtatu, Vela spila na Korčuli, rudnik Zrinski na Medvednici i špilja Ovčarica na Cresu. Tako su sada u Hrvatskoj turistički uređene 24 špilje, jedna jama i 3 umjetno stvorena podzemna prostora, ukupno 28 turistički uređenih podzemnih objekata.
      Osim toga u nekim je špiljama poboljšana kvaliteta rasvjete. U špilji Samograd i špilji Biserujki umjesto elekrične struje iz dieselskog agregata uvedena je 2006. struja iz električne mreže; u Grapčevoj špilji i špilji Manitoj peći struja iz diselskog agregata zamijenjena je 2007. strujom iz solarnih kolektora. Iste godine u Grapčevoj špilji postavljena je stabilna rasvjeta napajana istim izvorom irasvjetna tijela (svjetiljke) zamijenjene su novim, štednim, koje troše manje energije, a daju dovoljno svjetla. Čine se napori da se poboljša rasvjeta i u drugim špiljama.
      Nedugo nakon objavljivanja spomenutog prvog vodiča, u 2001. iz tiska je izašao, ponovno u izdanju “Ekološkog glasnika” i od istog autora, vodič na njemačkom jeziku Schauhöhlen in Kroatien, u kojem su na 144 stranice opisane iste špilje kao u hrvatskom izdanju 1999., samo s nekoliko izmijenjenih fotografija. 
      U cilju promidžbe naših turistički uređenih špilja, Hrvatsko planinarsko društvo “Željezničar” iz Zagreba izdalo je 2003. godine Dnevnik planinarske obilaznice Špiljama Lijepe Naše, autora Vlade Božića, na 48 stranica, đepnog formata. Uz pomoć tog Dnevnika posjetitelji, uglavnom planinari, lako pronalaze uređene špilje. Posjećujući ih, skupljaju žigove i stječu lijepu metalnu značku. U Dnevniku je opisano15 špilja: Veternica, Grgosova, Vrlovka, Lokvarka, Vrelo, Baredine, Biserujka, Baračeva Gornja, Šupljara, Samograd, Manita peć, Cerovačka Donja, Vranjača, Zmajeva i Modra špilja te dva umjetno stvorena podzmena prostora: Tunelsko sklonište ”Bunkeri” i Talijanova buža, ukupno 17. Na skicama položaja pojedinih špilja nalazi se oznaka kontrolne točke (KT 1-17).
Zagreb, 2008.
Autor


(Slika značke: ŠPILJAMA LIJEPE NAŠE)
Značka


ZAHVALA
      Ovaj Vodič nebi ugledao svjetlo dana bez svesrde pomoći mojih suradnika, koji su mi pomogli podacima i fotografijama, pa im ovim puta najljepše zahvaljujem. To su: Darko Bakšić, Zoran Bolonić, Zlatko Božić, Dino Cetinić, Hrvoje Cvitanović, Alan Čaplar, Stašo Forenbaher, Branko Jalžić, Alan Kovačević, Tihomir Kovačević, Silvio Legović, Marko Lukić, Hrvoje Malinar, Ante Pelivan, Juraj Posarić i Dinko Radić


      




























































OPĆENITO O ŠPILJAMA I JAMAMA


SPELEOLOGIJA, ŠPILJARSTVO, SPELEOLOŠKO ISTRAŽIVANJE
      Naši su preci zalazili u špilje još u dalekoj prošlosti. Kako bi ustanovili može li im koja špilja poslužiti kao privremeni zaklon, stalno boravište, mjesto za pokop mrtvih i slično, morali su je prvo istražiti. Izraz istraživanje primjenjuje se već više stoljeća u cijelom svijetu, a vezano uz špilje i jame znači ulaženje u njih i njihovo proučavanje. 
      Taj se izraz rabio sve do konca prošlog stoljeća kao jedini, iako se koristi i danas, ali je tada francuski speleolog Emile Rivier stvorio riječ la spéléologie – speleologija. Nju je prvi primijenio tada poznati francuski speleolog Edouard-Alfred Martel na geološkom kongresu u Besançonu 1893. i tom riječju označio istraživanje prirodnih podzemnih šupljina – špilja i jama. Speleologijom je prozvao sve djelatnosti vezane uz istraživenje šiplja i jama, tj. prodiranje u špilje i jame, kao i njihovo proučavanje i tumačenje, koristeći se pri tomu svim dostupnim znanstvenim i tehničkim dostignućima. Taj su izraz tada prihvatili svi nazočni pa se uskoro proširio po cijelom svijetu. Zbog toga se Edouard-Alfred Matrtela ematra ocem speleologije.
      Slika:  Utemeljitelj speleologije, francuski pravnik Edouard-Alfred Martel
      Povijest 001
      U Hrvatskoj su riječ speleologija i njezine izvedenice prvi put upotrijebljeni tek 1911., a primijenio ih je naš geolog Dragutin Gorjanovič-Kramberger u Vjesniku geološkog povjerenstva za Hrvatsku i Slavoniju, gdje je kao predsjednik dao “Izvještaj speleološkog odbora”. Od tada se taj izraz stalno koristi i u Hrvatskoj.
      Slika: Dragutin Gorjanović-Kramberger 1909. osnivač Odbora za istraživanje špilja, 1911. prvi u nas počeo primjenjivati riječ speleologija
      Povijest 002
      Riječ speleologija složenica je od starogrčkih riječi spelaion, koja označuje prirodnu podzemnu šupljinu i riječi logos, koja označuje znanost. Doslovni je prijevod riječi speleologija, prema tome, znanost o prirodnim podzemnim šupljinama. Kako se prirodne podzemne šupljine na hrvatskom jeziku nazivaju špiljama i jamama, to je speleologija znanost o špiljama i jamama.
      Međutim, riječ speleologija sadrži i djelatnosti vezane uz prodiranje u špilje i jame, što je u osnovi fizička djelatnost, za razliku od proučavanja, koje je u osnovi umna djelatnost. Za prvu se može reći da je športska, a za drugu da je znanstvena djelatnost, ali one nisu odvojene, nego čvrsto vezane. Zbog toga kažemo da je speleologija športsko-znanstvena djelatnost, a ne samo športska ili samo znanstvena. Speleologija je dakle sinteza športa i znanosti.
      U nas u Hrvatskoj postoji i izraz špiljarstvo koji također označuje djelatnost vezanu uz špilje i jame. Korijen te riječi narodni je izraz za prirodnu podzemnu šupljinu: spelaion – špilja (u širem smislu i špilja i jama), a sufiks -stvo označuje djelatnost vezanu uz korijen riječi. Izraz špiljarstvo prvi je u Hrvatskoj primijenio Dragutin Hirc 1905. od kada je stalno u uporabi. Budući da izrazi speleologija i špiljarstvo označuju istu djelatnost, oni su istoznačnice.
      Slika: Dragutin Hirc prvi je u Hrvatskoj 1905. primijenio izraz špiljarstvo
      Povijest 004
      Kad se nekome želi jednostavno objasniti što je speleologija, često se kaže da je to istraživanje špilja i jama. Može se reči da bavljenje speleologijom znači istraživanje špilja i jama, a da je speleolog istraživač špilja i jama. Prema Zakonu o znanstvenom radu Republike Hrvatske, svaka je istraživačka djelatnost znanstvena djelatnost, pa je tako i speleologija.
      Nasuprot tomu je sportska djelatnost, kojoj su karakteristični fizički i psihički napori (ulaženje u podzemlje, boravak u njemu i izlazak na površinu). Da bi se svladale sve prirodne prepreke u špiljama i jamama, potrebna je dobra tjelesna kondicija, uvježbanost određenih pokreta i psihička stabilnost. Svako svladavanje prirodnih prepreka u podzemlju, kao što su, primjerice, uski, blatni i zaleđeni špiljski i jamski kanali, kose i okomite stijene, vodeni tokovi i sl., koje okružuje vječni mrak, hladnoća i vlaga, zato je stanoviti sportski podvig. Za svako uspješno obavljeno speleološko istraživanje može se kazati da je istovremeno i sportski podvig i znanstveni doprinos. Te su djelatnosti zastupljene u svakom speleološkom istraživanju, jedna više, druga manje, ali su uvijek zastupljene obje.
      
      
      
      
KRATKA POVIJEST SPELEOLOGIJE U HRVATSKOJ


Pretpovijesno doba
      Hrvatska je jedna od zemalja koja se može pohvaliti svojom speleološkom prošlošću, jer je istraživanje špilja, ali i jama (što je posebno važno), započelo prije mnogo tisućljeća. Već u starom kamenom dobu (paleolitu), prije otprilike 900 000 godina, u špilji Šandalji pokraj Pule u Istri, boravio je naš predšasnik (homo erectus) i ostavio tragove svoga boravka (ostaci materijalne kulture i vatrište). Taj nalaz (otkrio ga je naš akademik Mirko Malez) jedan je od najstarijih nalaza uspravnog čovjeka u Europi, i to u špilji! Mnogo je mlađi, ali zato poznatiji, nalaz ostataka naših predšasnika (homo  neanderthalensis) u polušpilji Hušnjakovo pokraj Krapine, koji je tu obitavao prije 120 000 do prije 40 000 godina.
      (Slika: Kipovi krapinskih praljudi (homo neanderthalensis) pred polušpiljom Hušnjakovo u Krapini, u kojoj su živjeli prije 120 000 do 40 000 godina) 0253 Hušnjakovo
      
      Njegov nasljednik (homo sapiens) koristio je više naših špilja za prebivanje, npr. špilju Vindiju blizu Varaždina, dok je druge, kao npr. Veternicu pokraj Zagreba, koristio samo povremeno.
      Pravi speleološki pothvat naši su preci ostvarili u mlađem kamenom dobu (neolitu) prije otprilike 6000 godina u špilji Gromači pokraj Dubrovnika, u koju su ušli oko 750 m daleko i spustili se 85 m ispod razine ulaza. Nije poznato da se itko u svijetu tada spustio dublje.
      (Slika: Otisak bose noge našeg pretka u osušenom blatu špilje Gromače pokraj Dubrovnika, star oko 6000 godina) 0202 Gromača
      
      Brojni arheološki i paleontološki nalazi u špiljama diljem Hrvatske govore da je čovjek još u davna vremena koristio špilje, ali i jame za svoje potrebe. U jami Bezdanjači pod Vatinovcem pokraj Vrhovina u Lici, u srednjem brončanom dobu, prije 3500 godina, sahranjeno je dvjestotinjak ljudi na dubini od 70-120 m. Kako bi došli do mjesta sahrane, ti prastanovnici Like morali su svladati prvo okomicu od 30 m, pa još nekoliko okomica od 4 do 14 m!. Dublje su se ljudi u svijetu spustili tek 1723. u jami Macochi u Češkoj! Sličnih podviga bilo je još u željeznom i antičkom dobu.
      
Povijesno doba
      Prvi zapis (povijesni podatak) o nekoj špilji u Hrvatskoj odnosi se na Špilju u zaljevu Željina na otoku Ugljanu. To je crkveni spis iz 1096., koji govori o granici crkvenog posjeda koji prolazi  špiljom. Više o špiljama i jamama pisao je naš pjesnik Petar Zoranić u najstarijoj knjizi o planinama na svijetu  naslovljenoj Planine, nastaloj 1536., opisujući podzemlje Velebita i Dinare.
      Slika: Spoomenik Petru Zoraniću u Zadru, prvom hrvatskom pjesniku, koji je pisao o špiljama i jamama)  Povijest 016
      
      Jedna od najstarijih znanstvenih rasprava o pojavama u špiljama (špilji Šipun u Cavtatu i špilji Vjetrenici u Popovom polju) djelo je dubrovačkog folozofa Nikole Gučetića iz 1584. godine. Naše su špilje istraživali i stranci. Među prvima bio je slovenski znanstvenik Ivan Vajkard Valvasor, koji je 1689. objavio prvi opis špilje u Hrvatskoj (špilje Druška peć na Učki) i dao prvi crtež ulaza u špilju u Hrvatskoj (špilju Tounjčicu kod Ogulina). Talijanski opat Alberto Fortis, opisujući Dalmaciju (1774.), uz opise više špilja, prvi je protumačio našu riječ “jama”. Prvi hrvatski istraživač špilja bio je Sinjanin Ivan Lovrić. On je 1776. detaljno opisao svoje istraživanje Gospodske špilje pokraj izvora Cetine, kada je pomoću užeta svladao okomicu od 17 metara. 
      Slika: Plaketa Ivana Lovrića, izrađena u spomen prvom hrvatskom istraživaču špilja, koji je 1775. istražio, a 1776. objavio opis Gospodske špilje pokraj izvora Cetine Povijest 020
      
      Prvi topografski znak u svijetu za špilje primijenio je francuski istraživač špilja Baltazar Hacquet 1787. na topografskoj karti Velebita. Učiteljski nadzornik za Vojnu krajinu Julije Fras, opisao je osamdesetak špilja i jama u Hrvatskoj (1835.) i prvi je koga znamo u Hrvatskoj, u Barićevoj špilji pokraj Ličkog Petrovog sela, koristio drvene ljesve za svladavanje okomitih dijelova špilje. 
      Sredinom 19. st. u Hrvatskoj je došlo do buđenja nacionalne svijesti (Ilirski preporod) kada je speleologija doživjela svoj napredak. Svećenik Stjepan Mlinarić napisao je u Danici Ilirskoj 1841. prvi članak o nekoj špilji u Hrvatskoj (maloj špilji pokraj Sv. Ivana Zeline nedaleko Zagreba) na hrvatskom jeziku, jer su svi raniji bili pisani latinskim, talijanskim ili njemačkim jezikom. Osnivanjem JAZU 1866. i Hrvatskog planinarskog društva 1874. hrvatski intelektualci započeli su sustavnije istraživati i proučavati prirodu, posebno planine pa tako i špilje. Prvu skicu jedne špilje (male špilje kod Muća Gornjeg u Dalmacijci) izradio je, i 1882. objavio J. M. Granić. Geolog Gjuro Pilar 1887. izradio je prvi nacrt špilje (špilja Velika peć na Medvednici pokraj Zagreba) na milimetarskom papiru, a 1903. Luigi Mioto iz Splita izradio je prvi geodetski nacrt špilje Vranjače iza Mosora. U knjizi o Gorskom kotaru 1898. godine Dragutin Hirc objavio je prvu sliku koja prikazuje istraživanje špilje u Hrvatskoj (špilje Hajdove hiže pokraj Delnica u Gorskom kotaru).
      Slika: Prikaz istraživanja Hajdove hiže 1875., kako ga je doživio akademski slikar Vaclav Anderle zajedno s Dragutinom Hircom, koji je sliku objavio 1898. godine  Povijest 028
      
      Do kraja 19. stoljeća u Hrvatskoj su špilje i jame istraživali samo pojedinci s nekoliko pomagača. Prva udruga koju možemo smatrati speleološkom bio je Odbor za uređenje špilje Samograd, osnovan 1886. u Perušiću. Odbor je1889. svečano otvorio špilju i o tome dao vijest u  listu Obzor. Sličan odbor osnovan je 1912. i za uređenje Baraćevih špilja pokraj Rakovice nedaleko od  Plitvica. Prva udruga koja je sustavno počela istraživati i uređivati špilje za lakše posjećivanje bilo je Planinsko-turističko društvo “Liburnija”, osnovano 1899. u Zadru. Prva profesionalna speleološka udruga osnovana je u Zagrebu 1910. pod nazivoma Odbor za istraživanje špilja u geološkom povjerenstvu za Hrvatsku i Slavoniju, koji je 1911. promijenio naziv u Speleološki odbor. Prvi i jedini predsjednik tog Odbora bio je geolog Dragutin Gorjanović-Kramberger (Odbor je radio do početka I. svjetskog rata). Od 1912. u Odboru je radio mladi geolog Josip Poljak, koji je po dužnosti obavljao sustavna speleološka istraživanja i 1922. obranio doktorsku disertaciju o speleološkim objektima u Hrvatskoj te tako postao prvi doktor speleologije u nas.
      Slika: Geolog Josip Poljak prvi je u Hrvatskoj špilje i jame istraživao sustavno i profesionalno, počevši od 1912., a 1922. doktorirao je iz područja speleologije i postao prvi hrvatski doktor speleologije   Povijest 030
      
      Od 1910. u Splitu je, nakon osnivanja Špiljarskog odjela na Velikoj realki, niz godina špilje i jame Dalmacije istraživao Umberto Girometta sa đacima Realke. On je već 1912. ustvrdio da je speleologija i sport i znanost. 
      Slika: Gimnazijski učitelj Umberto Girometta osnovao je 1910. u Splitu Špiljarski odio i već 1912. ustvrdio da je speleologija i sport i znanost  Povijest 003
      
      God. 1925. jedna je jama na dnašnjem hrvatskom teritoriju proglašena najdubljom na svijetu. Naime, kada je Istra 1918. pripala Italiji, talijanski su se speleolozi spustili u Ponor kod Rašpora (današnji naziv) na Ćićariji i izmjerili dubinu od 450 m, štoje tada bilo najdubje u svijetu. Točnim mjerenjem jame 1974. hrvatski su speleolozi izmjerili dubinu od svega 355 m. 
      Tijekom Drugog  svjetskog rata zamrla je gotovo sva speleološka djelatnost, a obnovljena je tek 1949. osnivanjem Speleološke sekcije u Planinarskom društvu “Zagreb”, zaslugom Vladimira Redenšeka. 
      Slika: Vladimir Redenšek osnovao je 15. studenog 1949. prvu poslijeratnu speleološku udrugu – Speleološku sekciju u Planinarskom društvu “Zagreb”, a 1954. Referadu za špiljarstvo u Planinarskom savezu Hrvatske i tako postavio temelje daljem razvitku speleologije  291 Redenšek
      
      Nakon toga osnovane su speleološke sekcije i u drugim planinarskim društvima, a pokrenuta je speleološka djelatnost i u ustanovama (Geološki institut, Jugoslavenska akademija). Godine 1954. osnovano je Speleološko društvo Hrvatske (SDH) kao republička udruga koja nadalje zastupa hrvatsku speleologiju u inozemstvu. Dugi niz godina predsjednik SDH bio je akademik Mirko Malez.
      Slika: Akademik Mirko Malez, geolog i dugogodišnji predsjednik SDH, jedan od najaktivnijih znanstvenika koji se speleologijom bavio profesionalno  Povijest 050
      
      God. 1956. osnovana je Komisija za speleologiju Planinarskog saveza Hrvatske kao koordinacijsko tijelo speleoloških sekcija planinarskih društava. Speleološke sekcije tada su preimenovane u speleološke odsjeke, a osnovana su i samostalna speleološka društva i klubovi. Počelo je organizirano školovanje i sustavno speleološko istraživanje. Svake se godine održavaju speleološke škole, tečajevi i seminari. Iako u Hrvatskoj još nije osnovan središnji speleološki katastar, računa se da u Hrvatskoj ima više od deset tisuća speleoloških objekata.
      Nakon osamostaljenja Republike Hrvatske SDH je promijenio ime u HSD (Hrvatsko speleološko društvo), koje je 1993. primljeno u članstvo Međunarodne speleološke unije (UIS – Union international de Spéléologie). HSD je 1998. prestao s radoma, a osnovan Hrvatski speleološki savez (HSS), u koji su učlanjen mnoge speleološke udruge (ne sve).
      U speleološkim istraživanjima u zemnlji i svijetu hrvatski su speleolozi stekli visok ugled i ostvarili dobru suradnju s mnogim stranim speleolozima. Svoja dostignuća hrvatski su speleolozi objavljivali u svojim periodnim publikacijama (Speleolog, Speleologia croatica, Speleo’zin, Subterranea croatica, Velebiten, Speleosfera) te u mnogim planinarskim, prirodoslovnim, stručnim i znanstvenim časopisima, ali i u zbornicima speleoloških skupova u zemlji i inozemstvu, kao i u speleološkim monografijama. 
      Hrvatski su speleolozi svojim istraživanjima dali velik doprinos hrvatskom godpodarstvu i nekim znansvenim disciplinama.
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      


 POSTANAK PODZEMNIH OBLIKA  
      
      Naša je domovina pretežno planinska zemlja. Više od tri četvrtine Hrvatske je gorovito; a više od četiri petine svih planina su karbonatnog sastava (najčešće su to  vapnenci i dolomiti). Upravo se u tim karbonatima nalaze brojne špilje i jame. Na sjeveru Hrvatske njihove su naslage male i ima ih samo u izdvojenim dijelovima (izdvojeni kras), npr. u slavonskim, zagorskim i žumberačkim planinama. Idući prema jugu Hrvatske naslage postaju cjelovite, ali još nisu debele (plitki kras), npr. na Kordunu i sjevernom dijelu Like. Dalje na zapad i jugoistok naslage su debele (duboki kras), npr, u Istri, Hrvatskom primorju, Gorskom kotaru, Lici i Dalmaciji. Špilja i jama  ima svugdje na krasu, odnosno u karbonatnim stijenama. U izdvojenom i plitkom krasu jame su male (plitke), dok su špilje vrlo duge (špilja Veternica pokraj Zagreba duga je preko 7 km, Jopićeva špilja pokraj Karlovca duga je preko 6,5 km, sustav Panjkov ponor – Varičakova špilja dug je više od 11 km, a sustav Đulin ponor - špilja Medvedica dug je više od 16 km). U dubokom krasu ima i dugih špilja i dubokih jama (jama Kita Gaćešina na Crnopcu duboka je -465 m (zasad) i duga više od 8,5 km (zasad); jamski sustav Lukina jama-Trojama dubok je -1392 m, Slovačka jama -1320 m, jama Velebita -1026 m, jama Amfora -788 m, jama Meduza -679 m, itd.
      Riječ kras označuje teren sastavljen od topljivih karbonatnih stijena (vapnenca i dolomita) neovisno o tome ima li na tom terenu raslinja ili nema, a riječ krš označuje kamenu golet, teren bez raslinja. Riječ krš često se koristi u značenju kras. Površinski kraški oblici su polja, ponikve (vrtače), škrape, ponori i dr., a podzemni špilje i jame.  
      Atmosferska voda, koja u obliku kiše i snijega dolazi na zemIju, prodire u njenu unutrašnjost kroz pukotine u karbonatnim slojevima te korozijom i erozijom stvara podzemne šupljine - špilje i jame. Preduvjet  za njihov nastanak je raspucanost stijena. 
      Oborinska voda prima ugljični dioksid iz zraka, ali i iz tla (proizvodi ga korjenje u znatno većoj količini nego ga ima u atmosferskom zraku, zato u visokim planinama gdje nema raslinja nema ni sigastih ukrasa) pa nastaje blaga ugljična kiselina:
      H2O + CO2 = H2CO3
      Prolazeći kroz pukotine vapnenjačkih stijena koje se sastoje od kalcijevog karbonata (CaCO3), ugljična kiselina otapa vapnenac pa nastaje otopina kalcijevog hidrokarbonata:
      CaCO3 + H2CO3= Ca(HCO3)2
      Količina kalcija u otopini ovisi o količini otopljenog ugljičnog dioksida u vodi pa je otopina to bogatija kalcijem što se više ugljičnog dioksida otopilo u vodi. Otapanje vapnenca u pukotinama stijena traje sve dok se otopina ne zasiti i ne nastane ravnoteža.
      Kada takva otopuna dođe u zračni prostor – špilju, gdje je količina ugljičnog dioksida u zraku manja nego u otopini, počinje obrnut proces. Ugljični dioksid iz otopine odlazi u zrak, a ostaje voda i kalcijev karbonat (CaCO3) kao mineral kalcit u obliku koji zovemo siga. Siga je, prema tome, pretopljeni vapnenac. 
      Taj proces otapanja, prijenosa i izlučivanja kalcijevog karbonata zove se okršavanje ili karstifikacija, a odvija se po slijedećoj jednadžbi:
      Ca(HCO3)2  =  CaCO3↓ + CO2↑ + H2O
      Prolazeći kroz razne slojeve stijena voda otapa organske tvari i razne minerale, koji se kod ponovnog izlučivanja pojavljuju u raznim bojama. Tako nastaju mnogobrojni sigasti oblici različitih boja: stalaktiti, stalagmiti, stupovi, saljevi, zavjese, lopoči, kore, itd. Ako u podzemlju vladaju još neki posebni uvjeti, vapnenac se izlučuje u obliku vidljivih pravilnih ili nepravilnih kristala, koji daju posebnu draž sigastim. ukrasima. 
      Stalaktiti su sige koje rastu odozgor prema dolje, stalagmiti sige koje rastu odozdol prema gore, stalagnati ili stupovi su sige nastale spajanjem stalaktita i stalagmita, saljevi su sige koje prekrivaju bočne stijene (u donjem dijelu obično ima stalaktita), zavjese su sige koje rastu na kosim stropovima (ako su tanke mogu biti prozirne), lopoči su sige što rastu uz površinu vode (uobliku lopočevog lista), sigaste kore nastaju kao prevlake na blatnom i šljunkovitom tlu, kamenice su kalcitne brane nastale polaganim prelijevanjem vode iz jednog bazena u drugi, a špiljski biser (graškovac ili pizolit) je sigasta kuglica nastala koncentričnim taloženjem kalcita oko jezgre (zrnca pijeska), najčešće u kamenicama i bazenčićima.
      Treba razlikovati minerale, kristale i stijene. Minerali su, pojednostavljeno rečeno, fizikalno i kemijski sastojci zemljine kore koje se može izraziti kemijskom formulom, a odlikuju se  pravilnom unutarnjom građom, dok su kristali prirodna geometrijska tijela omeđena ravnim plohama, pri čemu je oblik tijela karakterističan i bitan za mineral koji čine.
      Kalcit je mineral, a naziv je dobio od grčke riječi kellos – lijep, koji može imati oko 600 različitih oblika kristala. Kada se kristali kalcita nalaze jedan do drugoga, govori se o stijeni. Vapnenac je prema tome stijena koja se sastoji samo od jednog minerala – kalcita, u kojoj su kristali vrlo sitni i orijentirani svaki u svom smjeru. Kada se vapnenac otopi i onda se iz otopine pretvara u sigu, kristali kalcita rastu tako da im se kristalne plohe podudaraju te ih se može vidjeti. Na mnogim se saljevima to vidi kao svjetlucanje – odbljesak svjetla od većih i manjih kristalnih ploha. Neki kristali izrastu izrazito veliki i posebnog oblika. Uvjeti pod kojima rastu kristali, tj. kako i zašto rastu baš tako kako ih vidimo, još su uvijek predmet proučavanja mineraloga.
      U nekim se špiljama (pa i našim) može naći mineral aragonit (ime dobio po pokrajini Aragon u Španjolskoj gdje je prvi puta nađen), koji je istog kemijskog sastava kao i kalcit (CaCO3), ali raste u drugim uvjetima pa ima drukčiju kristalnu strukturu, kristali mu rastu u raznim smjerovima i zato su posebno lijepi.
      Iako su zanimljivi i podzemni prostori bez siga, jer je u njima moguće vidjeti rezultate aktivnog djelovanja vode  (vrtložni lonci, strujnice, škrape i dr.), ipak su najljepši oni koji obiluju sigastim ukrasima.
      Neke su špilje zbog svoje pristupačnosti već odavno postale objekti  posjećivanja znatiželjnika i ljubitelja podzemnih ljepota pa su ubrzo i uređene za veći posjet turista tj. turistički su uređene. Postoji mnogo špilja i jama s još ljepšim sigastim ukrasima nego ih imaju turistički uređene špilje, ali ih zbog teškog pristupa i prolaza mogu, nažalost, razgledati samo posebno opremljeni i osposobljeni pojedinci - speleolozi.
      Slika: Stalaktiti i stalagmiti u Špilji u kamenolomu Tounj 0214
      Slika: Pizoliti u Atomskom skloništu na Medvednici pokraj Markuševca 0216
      Slika: Početak stvaranja kore i lopoča u špilji Vrelo pokraj Fužina  0238
      Slika: Kristali kalcita u obliku koralja jako upijaju zvuk pa se dvorana u kojoj ih ima obično zove gluha dvorana; primjer iz Bezdanjače pod Vatinovcem pokraj Vrhovina  0231
      Slika: Zavjesa u Donjoj Cerovačkoj špilji osvjetljena s druge strane  0226
      Slika: Male kamenice u Donjoj Cerovačkoj špilji  0227
      Slika: Veliki vrtložni lonac, cilindrično proširenje korita vodenog toka nastalo erozijom zbog vrtloženja vode, eroziju pojačava kamenje i šljunak u vodi. Primjer iz jame Klementine na srednjem Velebitu  0228  
      Slika: Strujnice, specifičan oblik stijena nekad potopljenog kanala nastale vrtloženjem vode pod tlakom. Primjer iz Hajdove hiže pokraj Delnica  0229
      Slika: “Iglica” – kristal minerala kalcita dug oko 5 cm u Špilji u kamenolomu Tounj  0217
      Slika: Kristalne plohe kalcita vidljive na stalagmitu u špilji Modrić pokraj Rovanjske  0232
      Slika: Aragonitni “ježeki” u špilji Gromači pokraj Dubrovnika  0233
      
      
      




ŠPILJE I JAME
      
      Osnovna podjela prirodnih podzemnih šupljina, koje skupnim imenom nazivamo speleološkim objektima, dogovorena je tek pred tridesetak godina. Po toj se podjeli one dijele na špilje i jame. Špilje su speleološki objekti koji se od ulaza prema kraju pružaju pretežno vodoravno, što znači da im je dužina veća od dubine, a jame su speleološki objekti koji se od ulaza prema kraju pružaju pretežno okomito pa im je dubina veća od dužine. Međutim, rezvrstavanje se ponekad određuje i po obliku i položaju ulaza, i to najčešće kada speleološki objekt još nije istražen pa je poznat samo ulazni dio. Ako je ulaz vodoravan, govori se o špilji, a ako je ulaz okomit govori se o jami. Ali ako nakon kraćeg ulaznog vodoravnog dijela špiljski kanal prelazi u dubok okomiti kanal, govori se o jami sa špiljskim ulazom, a ako se nakon kraćeg okomitog kanala nastavlja vodoravni kanal, govori se o špilji s jamskim ulazom. 
      Slika: Ulaz u Špilju pokraj izvora Kamačnika  0203
      Slika: Ulaz u Velebitašku jamu na Madvednici  0205
      Slika: Otvor špilje Lucinke u kanjonu Male Paklenice najveći je špiljski otvor
       u Hrvatskoj  0204
      Slika: Otvor jame Mamet na južnom Velebitu najveći je jamski otvor u Hrvatskoj  0206
      
      U Hrvatskoj se primjenjuje i riječ pećina, a označuje udubinu u stijenu osvjetljenu danjim svjetlom. Često se umjesto riječi pećina koristi riječ polušpilja, što znači isto. 
      Slika: Polušpilja pod slojem na Medvednici blizu Ponikva  0230
      
      U Hrvatskoj je puno špilja koje u nazivu imaju riječ peć (Manita peć, Velika peć, Zagorska peć i dr.). To su toponimi nastali pred mnogo godina kada ljudi još nisu znali šta se krije iza ulaznog prostora, osvjetljenog danjim svjetlom. Peć(ina) je u Hrvatskoj toponim za stijenu. Riječ pećina je slavenskog podrijetla, a špilja grčko-latinskoga (grčki spelaion, latinski spelunca).
      Špilja i jama ima u svim vrstama stijena: u eruptivnim (vulkanogenim), taložnim (sedimentnim) i pretvorbenim (metamorfnim). U Hrvatskoj prevladavaju taložne karbonatne stijene (vapnenac i dolomit) razne starosti, bogate svim mogućim nadzemnim i podzemnim oblicima.  
      Najljepši ukras svih špilja i jama jesu kalcitne sige, koje mogu prekriti sve stijene, pod i strop te ispuniti sav prostor među stijenama.
      S obzirom na oblik špilje i jame mogu biti jednostavne, razgranate, etažne, koljenaste, a mogu biti i sustavi. Ako ista podzemna šupljina ima više ulaza, govori se o špiljskom ili jamskom sustavu, npr. špiljski sustav Đula – Medvedica u Ogulinu i jamski sustav Lukina jama – Trojama na Velebitu. Uzrok postanka neke špilje ili jame može biti tektonski, abrazijski, erozijski, korozijski, vulkanogeni i umjetni, ali najčešće kombinacija više navedenih.
      
IZVORI I PONORI


      Uzmu li se u obzih hidrološke osobine, špilje i jame mogu biti suhe, s vodom nakapnicom i stajaćom vodom (manjim jezerima), sa stalnim ili povremenim vodenim tokom, s kanalima povremeno ili stalno potopljenim, a kad se uzme u obzir i njihova hidrološka funkcija, one mogu biti povremeni ili stalni izvori, estavele (povremeni izvori i povremeni ponori), vrulje (podmorski izvori) i protočne (u špilju voda ponire, teče kroz nju i onda izvire). Izvor može biti špiljski – voda izvire iz špilje, npr. rječica Tounjčica izvire iz špilje Tounjčice, jamski – voda izvire iz jame, npr. izvor Kupe i Cetine, sitast – voda izvire između kamenja neprolazno za čovjeka, npr. izvor Crne rijeke na Plitvičkim jezerima. Slično je i s ponorima. Oni mogu biti špiljski  - voda ponire u špilju, npr. u Đulin ponor u Ogulinu, jamski – voda ponire u jamu, npr. u ponor Gotovž u Klani, i sitast – voda ponire između kamenja i zemlje, npr. ponor potoka Jezeraneca na Ponikvama na Medvednici. Vodeni tok može u špilji izvirati i ponorati, npr u Mijatovoj jami kod Generalskog Stola.
      Slika: Otvor špilje Tonjčice kad iz nje ne istječe rječica Tounjčica  0207
      Slika: Otvor špilje Tounjčica kad iz nje izvire rječica Tounjčice 0222
      Slika: Rijeka Cetina izvire iz potopljene jame duboke više od 100 m 0223  ili  0018
      Slika: U ponor Gotovž pokraj Klane stalno ponire klanska kanalizacije i povremeno nabujali potok Ričina  0224
      Slika: Rijeka Dobra povremeno ponire u Đulin ponor u Ogulinu  0225  ili  0208
      Slika: U Mijatovoj jami pokraj Generalskog Stola voda izvire i odmah ponire, to je najkraći podzemni vodeni tok u Hrvatskoj  0209


SNJEŽNICE I LEDENICE
      Na tlu špilja i jama uvijek ima  raznog donešenog materijala, kao npr. blata, gline, pijeska, šljunka, kamenja, ali i raznog smeća s površine, koji može i potpuno ispuniti prostor među stijenama. Ako u špiljama i jamama ima snijega i leda, onda iz zovemo snježnice i ledenice. Debljina snijega ovisi o nadmorskoj visini ulaza u jamu i njegovoj veličini te o količini zimskih oborina. U Hrvatskoj ih najviše ima na Biokovu i Velebitu (u Ledenoj jami u Lomskoj dulibi na Velebitu debljina ledenog sloja iznosi gotovo 40 m!). U snježnicama i ledenicama može biti i lijepih ledenih siga, po obliku sličnih kalcitnim sigama, ali kratkotrajnih.
      Prosječna temperatura zraka u špiljama u Hrvatskoj seže od 8 – 12 0C, dok je temperatura zraka u jamama nešto niža, čak i do 00C (u snježnicama i ledenicama) u višim planinskim predjelima.
      Slika: Vukušić snježnica pokraj početka Premužićeve staze na sjevernom Velebitu, izvrsno je osvježenje planinarima koji prolaze Velebitskom obilaznicom  0256
      Slika: Plavičasti led u Ledenoj jami u Lomskoj dulibi (Snimio: Branko Jalžić) 0273
      Slika: Ledeni ukrasi u maloj dvorani Ledene jame u Lomskoj dulibi zbog topljenja u ljetu stalno mijenjaju oblik  0251
      Slika: Debljina uslojenog leda u Ledenoj jami u Lomskoj dulibi iznosi 40 m (na slici Vlado Božić – snimila Ana Bakšič)  0250
      Slika: Jezero s ledenim stalagmitima u Ledenoj jami u Lomskoj dulibi  0249


UMJETNO PODZEMLJE
      Uzrokom stvaranja šupljina u zemljinoj kori može biti i čovjek. Mnoge šupljine u zemljinoj kori nastale su proširivanjem i produbljivanjem prirodnih podzemnih šupljina (špilja i jama), dok su druge novonastale, ali su i jedne i druge nastale s određenom namjerom. Ako su takve podzemne prostorije stvorene prije mnogo godina, zbog karakterističnih osobina zemljine kore gdje se nalaze, one s vremenom poprimaju mnoge ili čak sve osobine prirodnih podzemnih šupljina. Osnovna je značajka umjetnih podzemnih šupljina, koje su predmet zanimanja speleologa, da su do sada bile slabo poznate ili čak nepoznate današnjim generacijama speleologa, jer su, primjrice, otkrivene nedavno pa se tek sada istražuju i proučavaju. Razne prostorije koje je čovjek stvorio nedavno, i o njima postoji odgovarajuća dokumentacija, nisu speleolozima zanimljive i ne spadaju u ovu kategoriju umjetnog podzemlja.
      Umjetno podzemlje, ako se duže vrijeme ne koristi za namjenu za koju je građeno, postupno poprima određena obilježja prirodnog podzemlja pa se u njemu mogu naći sigasti ukrasi raznih oblika, tragovi korozivnog i erozivnog djelovanja vode, talozi podzemnog materijala, a usto i živonjski svijet svojstven špiljama i jamama.
      Umjetno se podzemlje može podijeliti u dvije osnovne skupine
      1. Podzemlje nastalo većim dijelom prirodnim procesima, a manjim udlelom radom čovjeka, ali koje čine cjelinu. To su sve špilje i jame u kojima je čovjek načinio razna proširenja, umjetne rovove da bi spojio prirodne prostore, radio nasipe, podzide, pregrade i sl.
      2. Podzemlje nastalo u cjelosti radom čovjeka. U ovu skupinu svrstavaju se stari rudnici, podzemni kamenolomi, napušteni bunkeri i skloništa, “tajni” prolazi i katakombe ispod različitih vojnih, crkvenih i civilnih građevina, tuneli i dvorane za vodovod, prostorije za nastambe, svetišta i sl.
      Kada se inače govori o umjetnom podzemlju uvijek se misli samo na podzemlje nastalo u cjelosti radom čovjeka.
      U zemljama gdje ima puno umjetnog podzemlja (Belgija, Nizozemska, Francuska, Italija) osnovane su posebne udruge za njihovo istraživanje i proučavanje, dok u drugim zemljama, kao što je Hrvatska, gdje je umjetnog pozemlja znatno manje nego prirodnog, umjetno podzemlje istražuju članovi speleoloških udruga – speleolozi. 
      Umjetnog podzemlja uređemog za posjet turista ima u svijetu razmjerno mnogo, od poznatijih to su: rudnici soli Vielička u Poljskoj, katakombe na Kreti, u Parizu i Rimu, kamenolomi u okolici Maastrchta u Nizozemskoj, bunkeri i hodnici iz Prvpg svjetskog rata kraj Gorice u Italiji, kršćanske nastambe u Kapadokiji u Turskoj itd. U Hrvatskoj je zasad moguće posjetiti Tunelsko (atomsko) sklonište “Bunkeri” u Velikoj paklenici i dio tunela antičkog vodovoda u Novalji na otoku Pagu. 
      Slike: Ulazna dvorana špilje Veternice nastala je arheološkim i paleontološkim iskapanjem špiljskih taložina. Prije se u špilju moglo ući jedino puzanjem  0183
      Slika: Talijanova buža je tunel dug 1055 m kojim je voda iz Novalskog polja tekla u rimsku utvrdu Cissu (danas Novalju)  0261
      Slika: Atomsko sklonište kod Markuševca na Medvednici, iskopano 1950., zasigavanjem betonslih zidova  već poprima mnoga obilježja prirodnog podzemlja  0029
      Slika: Žrvena peć na Medvednici bila je podzemni kamenolom žrvnjeva
       (mlinskih kamenova)  0220
      Slika: Napušteni rudnik bazalta na Banovom brdu u Baranji 0218


TEHNIKA ISTRAŽIVANJA ŠPILJA I JAMA
      
      Za uspješno provođenje speleološkog istraživanja potrebna je prikladna oprema, određena fizička spremnost i uvježbanost korištenja opreme.


Istraživanje špilja
      Za istraživanje lakše prohodnih manjih špilja dovoljno je imati neko zaštitno odijelo (radni kombinezon), dobru obuću (visoke cipele s rebrastim potplatom), kacigu i prikladnu rasvjetu. Dobro je koristiti i zaštitne rukavice. Za rasvjetu speleolozi se koriste karbidnim lampama s ugrađenim gorionikom i upaljačem na kacigi, te baterijskim svjetiljkama, također ugrađenim na kacigi. Istraživanje blatnih špiljskih kanala s plitkom vodom zahtijeva uporabu nepromočivog odijela i čizama. Usto speleolog obično nosi i neku naprtnjaču ili transportnu vreču za razni pribor, npr. pribor za mjerenje i crtanje, pribor za fotografiranje, rezervni karbid i baterijske uloške, hranu, mali komplet prve pomoći i pribor za otklanjanje manjih kvarova. Radi duljeg boravka u podzemlju nosi se i oprema za bivakiranje (šator, prostirka, vreća za spavanje). Za svladavanje špiljskih kanala dovoljna je dobra opća fizička sprema (kondicija).
      Slika: Istraživanje horizontalnih dijelova špilje F-2 kod izvora Rude u Sinjskom polju unatoč neravnom terenu ne predstavlja veći problem  0269
      Slika: Provlačenje kroz suženja u špiljama predstavlja teži dio istraživanja, kao npr na ulaznom dijelu špilje Kotluše kod izvora Cetine  0270


Istraživanje jama
      Strme, okomite i prevjesne stijene u špiljama i jamama moguće je svladati jedino posebnom opremom. Za istraživanje takvih prepreka speleolozi danas koriste isključivo speleološku užad, odnosno sintetičku, tzv. statičku užad, posebno izrađenu samo za potrebe speleoloških istraživanja, jer se ta užad rastežu razmjerno malo pod teretom speleologa – za razliku od alpinističkih užadi koja se jako rastežu, kako bi ublažila eventualni pad penjača. Povremeno se još koriste i gibljive speleološke ljestve (slične mornarskim ljestvama), ali samo na manjim okomicama. Do prije tridesetak godina ovakve su ljestve bile jedina oprema za svladavanje jama, a uže (alpinističko) služilo je samo za osiguranje speleologa pri eventualnom padu s ljestava. 
      Pri istraživanju jama čija okomica počinje od dostupne površine nekada su se koristila i posebna vitla, a danas se još koriste samo vitla konstruirana za spašavanje unesrećenih i posjeduje ih Gorska služba spašavanja.
      Za spuštanje po užetu koriste se spuštalice, a za penjanje po užetu penjalice i uz njih speleološki pojas (sjedište od gurtni). Uže se u stijenu učvršćuje pomoću posebnih ekspanzivnih klinova, tzv spitova i fiksova, a zabijaju se ne u pukotine, već samo u zdravu, čvrstu stijenu. Uže se u jami postavlja tako da između spitove nigdje ne dodiruje stijenu kako se nebi oštetilo. 
      Korištenje te opreme zahtijeva veliku fizičku spremnost i dobru uvježbanost pokreta. Osim toga za istraživanje jama potrebna je i veća psihička pripremljenost radi svladavanja straha od većih okomica i velikih napora
      Slika: Spuštanje u jamu Mandelaju pomoću spuštalice  0211
      Slika: Penjanje po užetu pomoću penjalica moguće je i po blatnom užetu, kao npr. uspon u Vjetrovitu dvoranu špilje Veternici 0210
      Slika: Speleološke ljestvice koriste se još i danas na mjestima gdje je u špilji potrebno svladati manju prevjesnu stijenu, kao npr. u špilji F-2 kod izvora rijeke Rude u Sinjskom polju  0212


Svladavanje vodenih prepreka
      Pliće potoke i jezerca moguće je prgaziti u običnim ili visokim čizmama, a dublja jezera i vodene tokove svladati malim gumenim čamcima ili posebnim (suhim) vodonepropusnim odijelima u kojima je moguće i plivati. Takve prepreke može se svladati i u (mokrim) ronilačkim odijelima plivajući. Preko ronilačkih odijela obvezno se nosi zaštitno odijelo.
      Najveće zapreke za dalje napredovanje u špiljama i jamama predstavljaju potopljeni kanali. Za njihovo svladavanje koristi se ronilačka oprema, tj. ronilačka odijela, boce sa stlačenim zrakom i mješavinama plinova, dihalice, instrumenti s elektronskim računalom koji bilježe podatke o ronjenju i određuju režim ronjenja te još razna druga pomagala. Uz ovu čisto ronilačku opremu, koriste se posebne svjetiljke za rasvjetu pod vodom. Ovomu treba dodati i opremu za označavanje puta (Arijadnina nit – posebno važna u mutnoj vodi), te oprema za mjerenje i crtanje, kao i fotografiranje ili videosnimanje pod vodom.
      Ronjenje u potopljenim kanalima najzahtjevniji je dio speleoloških istraživanja. Roniti u špiljama i jamama mogu samo fizički i psihički potpuno zdravi speleolozi-ronioci.
      Slika: Duboka jezera ako se mogu zaobići, najjednostavnije je svladati ih malim gumenim čamcem, kao u špilji Vjetrenici  0241
      Slika: Speleolozi-ronioci ulaze u Južni sifon Gospodske špilje  0242
      Slika: Speleolozi-ronioci spremni za uron u izvor Glavaš, najjači izvor rijeke Cetine  RONIOCI IZVOR CETINE 
      Slika: Premjeravanje sifonskog jezera u špilji Tounjčici  0213
      
      
      
Speleološke ekspedicije
      Kad je za neko speleološko istraživanje potrebno obaviti velike i dugotrajne pripreme, nabaviti mnogo opreme, a samo istraživanje također dugo traje, govori se o speleološkoj ekspediciji. Pripreme za svaku ozbiljniju ekspediciju traju najmanje godinu dana (vodi ih ekspedicijski odbor na čelu s vođom), a sastoje se od prikupljanja podataka o terenu gdje će se istraživati te o špiljama i jamama na njemu. Istražuje se mogućnost putovanja (dopreme ljudi i opreme na teren), smještaja logora, mogućnosti snabdjevanja i prehrane; obavlja se fizički trening sudionika, i što je vrlo važno, a ponekad i najteže, prikupljaju se potrebna sredstva. 
      Na terenu se radi u skupinama dogovorenim u pripremama, a to su skupine za prodiranje u podzemlje i opremanje špilja i jama, za transport opreme, za pripremu i dopremu hrane u špilju ili jamu, za topografsko i fotografsko snimanje, prikupljanje raznih uzoraka i bilježenje svih podataka, a određije se i osoba koja se brine o zdravlju sudionika. Cijelu akciju usklađuje vođa ekspedicije. U ekspediciji svatko ima točno određenu zadaću. Broj sudionika ovisi o karakteru i mjestu ekspedicije.
      Speleološke se ekspedicije organiziraju u nepoznata područja u inozemstvu, ali i u Hrvatskoj. U inozemstvo se ekspedicije organiziraju uglavnom zbog upoznavanja s kraškim osobinama drugih područja, koja su zbog drukčijeg geografskog položaja kraških terena i klimatskih prilika različita od odnih u Hrvatskoj, ali i zbog istraživanja neke određene špilje ili jame. Hrvatski su speleolozi do sada sudjelovali u više speleolpških ekspedicija koje su organizirali speleolozi drugih zemalja (kao gosti), ali su i sami organizirali više ekspedicija u Europi, Africi, Aziji, južnoj, srednjoj i sjevernoj Americi te u Australiji.
      Također su organizirali i speleološke ekspedicije u Hrvatskoj, neke samo s domaćim sudionicima,  a neke i sa stranim /međunarodne ekspedicije).
      Slika: Prvi bivak u Lukinoj jami, na dubini od 750 m, u ekspediciji 1994.  O247
      Slika: Gomila ljudi i opreme na završetku ekspedicije u Lukinu jamu 1994. u kojoj je sudjelovalo 113 speleologa  0248
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      
      


ZAŠTITA ŠPILJA I JAMA


Podzemni spomenici prirode
      O zaštiti našeg podzemlja počelo se raspravljati tek između dvaju svjetska rata kada je načinjen prvi pokušaj zaštite izradom prijedlog zakona, ali koji je ostao samo na preporuci. Prvi zakon o zaštiti prirode u Hrvatskoj kojim su bile obuhvaćenje špilje i jame, izglasan je 1949. godine. Od tada je izglasano nekoliko zakona, a danas je na snazi Zakon o zaštiti prirode, izglasan 20. svibnja 2005.  Špilje i jame, kao i sve u njima i njihovoj najbližoj okolici, obuhvaćene su Člankom 15 – Spomenik prirode, Člankom 19 – Zaštićene svojte i Člankom 20 – Zaštićeni minerali, sigovine i fosili. 
      Spomenik prirode je pojedinačni neizmjenjeni dio ili skupina dijelova žive ili nežive prirode, koji ima ekološku, znanstvenu, estetsku ili odgojno-obrazovnu vrijednost, a može biti geomorfološki (špilja, jama i dr.), geološki (paleontološki, mineraloški, hidrogeološki i dr.), hidrološki, botanički i dr. 
      Uprava za zaštitu prirode vodi Upisnik zaštićenih prirodnih vrijednosti republika Hrvatske, a među njima i spomenika prirode. Na popisu geomorfoloških spomenika prirode nalazi se 29 špilja i jama, na popisu paleontoloških spomenika prirode 3 špilje i na popisu hidroloških 3 izvora.
      




Geomorfološi spomenici
prirode






Red. br.
Naziv
Lokalitet
Datum zaštite
Reg. br.
1.
Modra špilja
Otok Biševo pokraj Visa
22.01.1951
33
2.
Špilja Lokvarka
Lokve
11.12.1961
54
3.
Cerovačke špilje
Gračac
11.12.1961
59
4.
Špilja Vrlovka
Kamanje kraj Ozlja
26.11.1962
83
5.
Močiljska špilja 
Podbrežje pokraj Dubrovnika
18.03.1963
93
6.
Špilja Šipun
Cavtat
22.05.1963
96
7.
Špilja Vranjača
Kotlenice pokraj Split
30.08.1963
101
8.
Špilja Golubnjača
Nacionalni park Plitvička jezera
17.01.1964
137
9.
Špilja Šupljara
Nacionalni park Plitvička jezera 
17.01.1964
138
10.
Špilja Vile Jezerkinje (Crna špilja)
Nacionalni park Plitvička jezera
17.01.1964
139
11.
Pazinski ponor
Pazin
17.03.1964
147
12.
Crveno jezero
Imotski
25.03.1964
150
13.
Špilja Samograd
Perušić
16.09.1964
181
14.
Špilja Rača
Otok Lastovo
06.01.1965
201
15.
Vela špilja
Otok Korčula
21.05.1966
234
16.
Medvidina špilja
Otok Biševo pokraj Visa
01.03.1967
404
17.
Zelena špilja
Otok Ravnik pokraj Visa
02.08.1967
411
18.
Ponor Gotovž
Klana pokraj Rijeke
08.07.1969
586
19.
Špilja Ledenica
Studenci pokraj Gospića
23.02.1970
599
20.
Špilja Ostrovica
Lički Osik
23.02.1970
600
21.
Špilja Pčelinja
Medak
24.04.1970
601
22.
Petrićeva špilja 
Studenci pokraj Gospića
24.02.1970
602
23.
Grgosova špilja
Otruševec pokraj Samobora
28.03.1974
691
24.
Špilja Veternica
Zagreb
11.07.1979
758
25.
Zametska špilja
Rijeka
05.03.1981
772
26.
Špilja Gromača
Dubrovnik
05.06.1986
803
27.
Modrić špilja
Rovanjska pokraj Jasenice
29.05.1986
809
28.
Markova jama
Poreč
20.11.1986
811
29.
Jama Baredine
Poreč, Nova Vas
20.11.1986
812


Paleontološki spomenici prirode






1.
Polušpilja Hušnjakovo
Krapina
22.11.1948
58
2.
Špilja Vindija
Donja Voća pokrajVaraždina
13.11.1964
182
3.
Mačkova špilja 
Lepoglava
12.03.1966
231


Hidrogeološki spomenici priride






1.
Izvor Kupe
Čabar
12.12.1963
129
2.
Izvoti Cetine 
- vrelo Glavaš 
-Vukovićevo vrelo
Vrlika pokraj Knina
30.06.1972
662
3.
Izvor Gacke 
– Majerovo vrelo
Otočac
31.08.1973
682
        
      Ovu pravnu zaštitu trebala bi slijediti i fizička i tehnička zaštita, što znači da bi svaki spomenik prirode morao imati oznaku da je to spomenik prirode, a na ulazu u podzemlje vrata, da se ulazak  može nadzirati. Nažalost, to u Hrvatskoj ima samo nekoliko takvih spomenika. Fizička je zaštita  najdjelotvorniji oblik zaštite, jer zakon samo daje mogućnost kažnjavanja za počinjenu štetu, ali je ne sprječava. Člancima 193-198 Zakona određen je cjenik (Pravilnik o naknadi štete) za oštećivanje ili unštavanje spomenika prirode.
      Slika: Smeće u jami Golubinki kod Bunića u Lici  0271
      Slika. Svaki spomenik prirode morao bi imati ploču kakvu ima špilja Veternica  0272


Zaštićene životinjske i biljne vrste
      U kraškom se podzemlju mogu naći sva moguća živa bića, od bakterija i gljiva do životinja i biljaka. Neke životnje dospiju u špilju ili jamu slučajno, kao npr. ribe žabe, zmije, miševi, puhovi i dr., pa ako ne mogu izaći, tu neko vrijeme žive, a onda uginu. Neke životinje dio života provedu u špiljama i jamama, a dio na površini, kao npr. šišmiši. U špiljama i jamama se rađaju i provode dan, a izlaze noću kako bi se hranili. U špilji ili jami prespavaju zimski san. Ugroženi su zbog trovanja koaraca i drugih kukaca (njihova glavna hrana) i ometanja staništa. Najugroženija životinja u hrvatskoj je morska medvjedica. Da bi preživjela, ona mora pronaći morsku špilju s nadsvođenim žalom, zaštićenu od ljudi, i tu okotiti mlado koje hrani na na suhom oko mjesec dana.
      Životinje koje cojeli svoj životni vijek provedu u špilji ili jami imaju prilagođene organe takvom životu u vječnom mraku, vlazi ili vodi i razmjerno niskoj ali stalnoj temperaturi. U Hrvatskoj ima mnogo endemičnih i reliktnih podzemnih životinja. Od poznatijih to su čovječja ribica (pronađena na više od 40 lokaliteta u Hrvatskoj) i za znanost važne podzemne slatkovodne školjke i spužve te pijavice koje žive samo u dubokim jamama, dok je mnogo raznih kukaca, račića i drugih životinja.
      Zakonom o zaštiti prirode strogo je zaštićena sva podzemna fauna, a još su posebno zaštećene neke životinjske vrste kao npr. čovječja ribica, a također i životinje koje samo dio života provedu u špiljama, kao npr. šišmiši (sve vrste), divlji golub (po njemu se mnoge špilje i jame nazivaju golubnjače ili golubinke), špiljska lastavica, i najveći povremeni stanovnik morskih špilja - morska medvjedica.  
      Prisutnost bakterija i gljiva u podzemljus opaža se tek kada neka organska tvar dospije u podzemlje pa je bakterije i gljive razgrađuju. Najčešće se to očituje u obliku plijesni, koje nagrđuje špilju, ali koji puta neka pljesan može biti dekorativna. Istraživanjem bakterija i gljiva u špiljama i jamama u Hrvatskoj sustavno se ne bavi nitko.
      Uprava za zaštitu prirode ima cjenik za ubijanje zaštićenih životinja.   
      Slika: Strogo zaštićena zmija šarena crvenkrpica (Elaphe situla) slučajni je stanovnik mnogih špilja  0243
      Slika: Najčešći stanovnik špilja – šišmiš; ima ih tridesetak vrsta   0221
      Slika: U tijeku je velika akcija zaštite morske medvjedice (Monachus monachus), kako bi joj se pomoglo preživjeti u našem jadranskom akvatoriju  0031  ili  0244
      Slika: Čovječja ribica (Proteus anguinus) iz ogulinskog akvatorija (snimio: Branko Jalžić)  P4200120 ili 125  ili 131
      Slika: Slatkovona podzemna spužva (Eunapius subterraneus subterraneus) iz ogulinskog akvatorija jedina je poznata slatkovodna spužva u svijetu (snimio Branko Jalžić)  0275
      Slika: Pijavica – Hrvatska škrgavica (Croatobranchus mestrovi) stalna je stanovnica dubokih jama sjevernog Velebita (snimio: Darko Bakšić)  VELIKA Croatobranchus
      Slika: Slatkovodna podzemna školjka (Congeria kuscer)i, endem je našeg podzemlja (Branko Jalžić)  0276
      Slika: Špiljskih endemskih kukaca ima u našem podzemlju mnogo, ali je samo jedan dospio na poštansku marku i dopisnicu – Radziela styx   0245
      Slika: Plijesan nastala oko komadića drva donešenog vodom s površine u Špilji u kamenolomu Tounj   0182
      
      Iatraživanje biljaka u ulaznim dijelovima špilja i jama, u dosegu danjeg svjetla, počelo je u Hrvatskoj tek prije dvadesetak godina, ali je već do sada ustanovljeno bogatsvo vrsta. Pojava bilja u dubljim dijelovima špilja i jama predstavlja problem, posebno u špiljama koje su uređene za turističke posjete, jer se javlja zelenilo uz rasvjetna tijela koja daju svjetlost loših osobina pa bi ih valjalo ili drukčije razmjestiti ili zamijeniti ekološki prihvatljivima.
      Slika: U ulaznom lijevku Ledene jame u Lomskoj dulibi godine 1995. registrirane su 104 vrste biljaka od površine (livade) do vječnog leda na dubini od 60 m   0246
      Slika: Pojava zelenila u špilji dokaz je neodgovarajućeg izbora i smještaja izvora 
      svjetlosti  0022
        
















































ŠPILJE I JAME POGODNE ZA POSJEĆIVANJE


POČECI TURISTIČKIH POSJETA
I KRONOLOŠKI PREGLED UREĐIVANJA ŠPILJA I JAMA
      
      Najstariji tekst napisan s namjerom da zainteresira ljude za posjet nekoj špilji u Hravtskoj napisan je još 1601. godine. Dubrovački svećenik Mavro Orbini u opisu otoka Lastova za špilju Raču kazao je: “i nadamo se da ćemo uskoro moći posjetiti i vidjeti jednu veome veliku špilju koja je jedna divota u odnosu na škrtu prirodu“. U špilji je u prvoj polovici prošlog stoljeća arheološka iskapanja obavio naš akademik Grga Novak i našao kulturu staru oko 3500 godina. Špilju Raču izletnici mogu razgledati i danas.
      Slika: Dio velike dvorane špilje Rače na Lastovu   0021
      
      Kasnije, sredinom 17. stoljeća, bilo je više posjeta našim špiljama, ali imena posjetitelja, nažalost, nam nisu poznata. O njima svjedoče samo njihovi zapisi na stijenama špilja. najstariji takavi su na Učki, u špilji Druška peć (nepoznati je posjetitelj 1637. ostavio zapis pisan glagoljicom - LR 1937). i  u Kraljičinoj špilji na Visu iz 1634. – 1660. godine. 
      Talijanski opat Alberto Fortis opisao je 1774. svoj posjet Rudelićevoj špilji pokraj izvora Cetine (današnji naziv), zajedno s engleskim lordom Harveyem (prvi zabilježeni strani posjetitelji), a vodiči su im bili domaći ljudi koji su put osvjetljavali bakljama. Sinjanin Ivan Lovrić opisao je svoje istraživanje Gospodske špilje pokraj izvora Cetine (današnji naziv) 1776. godine. Taj je opis u stvari najstariji tekst koji može poslužiti kao vodič kroz špilju. Više zabilježenih posjeta našim špiljama ima iz 19. stoljeća. Austrijski botaničar Franz Peter posjetio je i 1831. opisao Zelenu špilju na otoku Ravniku pokraj Visa, a tu je špilju 12. svibnja 1875. posjetio i car Franjo Josip I. (prvi zabilježeni posjet najvišeg stranog državnika jednoj našoj špilji).
      Na otoku Krku otkrivena je 1834. špilja Biserujka. Ondašnja vlast odmah je na ulaz postavila vrata i zaposlila čuvare. Unatoč tome neki su ljudi borbom svladali čuvare, provalili vrata, polomili i odnijeli mnogo siga, misleći da je to drago kamenje koje će dobro prodati. Bili su uhvaćeni i primjerno kažnjeni. To je prvi podatak o fizičkoj i tehničkoj zaštiti jedne špilje u Hrvatskoj (vrata i čuvari) i prvi podatak o kažnjavanju za učinjenu štetu (nažalost, i jedina do sada u Hrvatskoj).
      Zbog kolere koja je 1855. vladala u Dalmaciji imućniji su se Splićani sklonili u Vrliku i u dokolici posjećivali špilju kod izvora Cetine. Zbog brojnih posjeta gospode ta je špilja dobila naziv Gospodska. Radi lakšeg posjeta, na ulaznom dijelu sagrađene su stube. Gospodu su kroz špilju vodili domaći ljudi osvjtljavajući im put bakljama. Bili su to prvi organizirani masovniji posjeti jednoj našoj špilji i prvo uređenje špilje (stube) za turističke posjete.
      Slika: Ulazni dio Gospodske špilje sa stubama sagrađenim sredinom 19. stoljeća   0019
      
      Bečki slikar Eugen von Ransonet eksplozivom je 1884. dao proširiti ulaz u Modru špilju na otoku Biševu i bio oduševljen viđenim modrilom u špilji. Tijekom nekoliko idućih godina izradio je više lijepih uljanih slika prikazujući unutrašnjost špilje i napisao mnoštvo članaka u bečkim i berlinskim novinama o njezinoj ljepoti. Bila je to prva novinska promidžba jedne hrvatske šplje. Špilju od tada turisti stalno posjećuju. 
      Komižani su već 1886. uredili i Kraljičinu špilju na Visu za posjet turista tj. put do špilje i kroz špilju. 
      Slika: Hrapavi saljev u Kraljičinoj špilji na Visu   0030   
      
      Iste 1886. godine mještani Kastva uredili su špilju Šparožnu pokraj Rijeke (vrata na ulazu i put kroz špilju). Zanimljivo je da su u tu špilju ljudi provaljivali (navodno Slovenci), lomili sige i prodavali ih u Postojni kao „postojnske“. Vodenu jamu kod Siće pokraj Karlovca godinama su urednom držali vojnici Vojne krajine, jer su se iz nje snabdjevali vodom. Nakon ukinuća Vojne krajine karlovački fotograf Hinko Krapek dao je 1889. urediti špilju za posjet turista (stube i ogradu oko jezerca).
      Slika: Zasigana slama u Vodenoj jami kod Siće nedaleko Karlovca, ostatak baklji 
      iz 19. stoljeća   0023 
      
      U Perušiću je 1886. osnovan Odbor za uređenje špilje Samograd, koji je već 5. kolovoza 1889. upriličio svečano otvorenje špilje, o čemu je pisao list „Obzor“. To je prva novinska vijest o otvorenju špilje u Hravtskoj. Već 1892. pokraj Rakovice nedaleko od Plitvica, također na svečan način, za posjetitelje su otvorene Baraćeve špilje (Gornja i Donja). I za uređenje ovih špilja bio je osnovan poseban odbor, koji je za otvorenje izradio posebne pozivnice i upriličio veliko slavlje.
      Najveći posjet stranaca nekoj našoj špilji u 19. stoljeću imala je Ledena špilja u parku Golubinjaku pokraj Lokava u Gorskom kotaru. Zabilježeno je da su 1897. godine Golubinjačke špilje (ima nekoliko manjih špilja) bile uređene u sklopu cijelog parka Golubinjaka pa su ih posjećivali mnogi stranci koji su ljetovali u Gorskom kotaru. Kroz Ledenu špilju vodili su ih domaći vodiči i bakljama im osvjetljavali put.
      Planinsko-turističko društvo „Liburnija“ iz Zadra uredilo je 1901. godine špilju Strašnu peć na Dugom otoku, a započelo je uređivati i špilju Vranjaču pokraj Splita. Točno vrijem prvog uređenja špilje Biserujke na otoku Krku, nažalost, nije poznato, ali je poznato da je 1904. bio izrađen plan uređenja okoliša špilje s namjerom da se tu uredi park i naselje vila, pa se pretpostavlja da je već tada špilja bila uređena za posjećivanje. Mještani Lokava 1912. uredili su godinu dana prije otkrivenu špilju Lokvarku (put do špilje i kroz špilju, ograde, mostove i stube). Građevinski inženjer Nikola Turkalj otkrio je 1913. godine Cerovačke špilje. Prilikom trasiranja željezničke pruge od Gračaca prema Kninu, otkrio je ulaz u Donju špilju, a tada saznao i za Gornju, koja je mještanima bila poznata otprije, uočio im vrijednost i odmah ulaze zaštitio vratima.
       Naša prva prava turistička šplja postala je 1914. godine špilja Karle u Dubrovniku (Gružu). Ta mala špilja itkrivena je 1911. u dvorištu kuće obitelji Kordić. Vlasnici su odmah sagradili betonske stube, uveli elekričnu rasvjetu, postavili vrata i do početka Drugog svjetskog rata vodili posjetitelje. Za promidžbu su imali oglase u dubrovačkim novinama i razglednice, čak 6 motiva.
      Slika: Jedna od razglednica špilje Karle iz 1914.  Spilja KARLE - razglednica
      
      Špilju Vrlovku u Kamanju pokraj Ozlja godine 1928. prvi je put uređena na inicijativu zagrebačkog planinara Vlade Horvata (samo put kroz špilju), a električnu rasvjetu je dobila tek 1978. otkad je stalno posjećuju izletnici. Kada su 1930.-1933. uređivani putevi po Plitvičkim jezerima, bile su uređene i špilje uz turističke staze. Već tada je električnu rasvjetu dobila špilja Golubnjača i Špilja vile Jezerkinje. Špilja Golubnjača je poslije Drugog svjetskog rata obnovljena, ali je zapuštena nakon Domovinskog rata, dok Špilja vile Jezerkinje nakon Drugog svjetskog rata nije onavljana, jer je Korana promijenila tok i onemogućila ulaz u špilju. Špilja Šipun u Cavtatu prvi je put uređena za posjet turista 1936. godine (samo put kroz špilju), a tek 1978. je dobila i električnu ratsvjetu. Početkom Domovinskog rata špilja se našla u okupiranom području pa su posjeti izostali i od tada je zapuštena, ali se priprema njezina obnova. Špilja Manita peć u kanjonu Velkke Paklenice uređena je godinu dana poslije, tj. 1937. (samo putevi kroz nju), električnu rasvjetu dobila je 1991., a 2007. rasvjeta joj je obnovljena (umjesto iz dieselskog agregata sada struju dobiva iz solarnih kolektora).
      Nekoliko godina po svršetku Drugog svjetskog rata zagrebački speleolozi počeli su uređivati špilju Veternicu. Već 1951. uredili su putove u prvom dijelu špilje, a godine 1979. uveli su električnu rasvjetu kao „radnu“ (za osvjetljenje kod daljih radova). Oni su rasvjetu obnovili 1985., a 2001. rasvjetu je obnovila Javna ustanova Park prirode Medvednica. Kada je 1950. pokraj Fužina otkrivena špilja Vrelo, bila je želja odmah je urediti i za posjećivanje, ali su putevi uređeni tek 1958, a električna je rasvjeta uvedena 1968. i obnovljena nakon Domovinskog rata. Na otoku Braču je 1960, bila uređena mala špilja Vidovica (put od planinarskog doma na Vidovoj gori do špilje i prolazi kroz nju). Kada je 1972., planinarski dom izgorio, posjeti su izostali. Špilja je sada zapuštena.
      Slika: Na ulazu u špilju Vidovicu na Vidovoj gori na Braču    0157
      
      Krajem prosinca 1973. otkrivena je mala špilja u Otruševcu pokraj Samobora prozvana Grgosovom (po Josipu Grgosu vlasniku zemljišta) i već u siječnju 1974. uređena za posjete (putovi i električna rasvjeta), a 2008. uređena je i druga Grgosova špilja, udaljena od prve pedesetak metara.
      U 1995. uređena je u Istri jama Baredine, 1997. Tunelsko sklonište „Bunkeri“ u kanjonu Velike Paklenice, a 1998. Zmajeva špilja na Braču. Početkom ovog stoljeća na otoku Hvaru uređena je za posjete Grapčeva špilja, a 2007. dobila je i rasvjetu iz solarnih kolektora. Uređena je također i špilja Šupljara na Plitvičkim jezerima. Baračeva Gornja špilja obnovljena je 2003. godine s osnovnom rasvjetom iz električne mreže i dotatnom rasvjetom iz pokretnih svjetiljki (posjetitelji dobiju akumulatorsku bateriju), a 2008. uređena je Đurovićeva špilja u zračnoj luci Ćilipi pokraj Dubrovnika, špilja Feštinsko kraljevstvo kod Žminja i špilja Mramornica kod Brtonigle u Istrite špilja Ovčarica na Cresu.   






PREGLED UREDENIH ŠPILJA U HRVATSKOJ


      Kad se danas govori o uređenim špiljama i jamama u Hrvatskoj, onda se obično misli samo na potpuno turistički uređene špilje. No, pojam turistički uređene špilje utvrđen je kod nas tek 1973. godine kada je usvojena ova definicija: "Da se neka špilja može smatrati turističkom špiljom mora imati odredenu estetsku, povijesnu i znanstveno-obrazovnu vrijednost uz određenu ekonomsku opravdanost, te mora imati organiziran turistički posjet (uređen pristup, osvjetIjenje, putove, vodičku službu, promidžbu )".
      Budući da prije nije bilo službenog kriterija za pojam turističke špilje, do tada su se takvima smatrale sve koje su uređivane s namjerom da ih ljudi posjećuju. Usvajanjem te definicije, popis turističkih špiIja u Hrvatskoj obuhvaća sada 28 špilja, jama I umjetno stvorenih podzemnih prostora, dok djelimice uređenih ili poluturističkih ima više.
      Potrebno je razlikovati špilje koje su uredivane radi turističkog posjećivanja od špilja koje su uređivane s drugim namjerama (npr. u gospodarske, vjerske i druge svrhe), ali koje su baš zbog toga postale i turistički zanimljive.
      Prema načinu uređenja, turističkom interesu i turističkim mogućnostima špilje i jame u Hrvatskoj podijeljene su u pet skupina:
1. turistički uređene ili turističke špilje,
2  poluuređene ili poluturističke špilje,
3. uređene male špilje i polušpilje,
4. špilje koje nisu uređene s turističkim namjerama
5. neuredene ali posjećivane špilje.


(Karta Hrvatske s označenim položajima turistički uređenih špilja i jama)




Napomena
      Prilikom posjeta bilo kojoj špilji treba nastojati da se tim posjetom ne promijeni stanje u njoj, kako bi se sačuvala i za druge posjetitelje. Zbog toga se u špilji ne smiju lomiti sige, ostavljati potpisi i oznake, bacati otpaci, pušiti, niti je dopušteno špilju na bilo koji drugi način nagrditi ili onečistiti.












































TURISTIČKI UREĐENE ŠPILJE


      To su špilje u kojima se može vidjeti nešto lijepo i vrijedno. U prvom redu su to lijepi sigasti ukrasi, raznih boja i oblika, koji omogućuju estetski užitak, potom razni podzemni kraški oblici nastali djelovanjem tektonskih sila i vode, koj se na  površini rijetko može vidjeti. Rječ je o raznim geološkim oblicima, u koje spadaju slojevi, pukotine, rasjedi, vrtložni lonci, strujnice, nanosi, okamine,  razni arheološki i paleontološki nalazi i iskopine, te podzemni biljni i životinjski svijet.
      Da bi se neka špilja ili jama mogla svrstati u uređene turističke špilje i jame, mora imati: 
- dobar pristup do ulaza (cesta, parkiralište, pješačka staza)
- uređeno prihvatno mjesto ispred ulaza, gdje se može čekati na red za ulaz
- uređene puteve, tako da se posjetelji mogu lako i sigurno kretati, da se ne zaprljaju ili ne smoće, da se ne moraju provlačiti ili jako saginjati, da ne mogu pasti u neku provaliju i ne mogu oštećivati dijelove špilje ili jame
- osiguranu rasvjetu, koja može biti danje svjetlo, električna rasvjeta, rasvjeta karbidnih ili akumulatorskih svjetiljki koje organizator daje posjetiteljima na korištenje
- vodičku službu, koja se brine o posjetiteljima i čiji pripadnici daju potrebne obavjesti o špilji
- promidžbeni materijal, kako bi se privukli posjetitelji, kao npr. panoe uz ceste, promidžbene plakate u turističkim središtima, prospekte, razglednice, značke, naljepnice, žigove, suvenire, prikladnu literaturu i dr.
- stalnu službu koja brine o špilji, posebno o održavanju puteva i rasvjete, čišćenja, čuvanja, promidžbi i dr.


Tim kriterijima u Hrvatskoj u potpunosti zadovoljavaju ove špilje:
1.  Veternica pokraj Zagreba *
2.  Grgosove špilje pokraj Samobora, Stara *  i Nova
3.  Vrlovka kod Ozlja *
4.  Lokvarka pokraj Lokava *
5.  Vrelo pokraj Fužina *
6.  Baredine pokraj Poreča *
7.  Biserujka na Krku
8.  Baraćeva Gornja špilja špkraj Rakovice
9.  Šupljara na Plitvičkim jezerima *
10.  Samograd pokraj Perušića *
11.  Manita peć u Paklenici
12.  Cerovačke špilje pokraj Gračaca, Donja * i Gornja*
13. Vranjača pokraj Splita *
14. Zmajeva špilja na Braču
15. Modra špilja na Biševu *
16. Talijanova buža na Pagu
17. Tunelsko sklonište u Paklenici
18. Grapčeva špilja na Hvaru
19. Đurovićeva špilja pokraj Dubrovnika
20. Strašna peć na Dugom otoku
21. Feštinsko kraljevstvo pokraj Žminja
22. Mramornica pokraj Brtonigle
23. Rudnik Zrinski na Medvednici
24. Vela spila na Korčuli
25. Špilja Šipun u Cavtatu
26. Špilja Ovčarica na Cresu
      Špilje s oznakom * zaštićene su Zakonom o zaštiti prirode kao spomenici prirode.


Slika: Parkiralište s prihvatnom kućicom i sanitarnim čvorom ispred
 Cerovačkih špilja   Cerovačke P5030592
Slika: Zaštitne ograde u špilji Lokvarki   0025
Slika: Stube posebnog oblika u šplji Golubnjači na Plitvičkim jezerima  0028
Slika: Svjetiljke za osvjetljavanje podzemnog prostora trebalo bi smjestiti tako da ih se vidi. Nažalost to nije uvijek moguće. Primjer iz špilje Vranjače   0026








1. VETERNICA


      Položaj i pristup: Špilja se nalazi na južnoj padini zapadne Medvednice, iznad Gornjeg Stenjevca (Dubravice), na nadmorskoj visini od 320 m, 5 m lijevo od planinarskog puta za planinarski dom na Glavici. Pristup je iz Gornjeg Stenjevca (zadnja stanica autobusa, linija 124,  koji polazi iz Črnomerca u Zagrebu). Odatle treba krenuti prema sjeveru planinarskom stazom (označena markacijama) prema planinarskom domu Glavici i špilji (oko 30 min uzbrdo).
      Kratak opis špilje: Dužina svih do sada istraženih kanala iznosi više od 7 km, od čega je za posjet turista uređeno samo početnih 380 m. U tom dijelu špilje siga ima samo na nekoliko mjesta, ali su tu zato vrlo zanimljivi razni gaološki podzemni oblici, koji se inače rijetko mogu vidjeti u zasiganim špiljama. Špiljski kanali su se u tom dijelu špilje prokopavali radi lakšeg prolaska. Prva vrata s ogradom postavljena su oko 5 m ispred špilje, a druga iz ulazne dvorane u špiljski hodnik.
      Kratka povijest: Tijekom ledenih doba špilja je služila kao sklonište špiljskom medvjedu (tu je imao brlog), ali i kao povremeno boravište pračovjeka, prije 420 stoljeća. Špilja se u literaturi prvi put spominje 1899. (Dragutin Gorjanović-Ktamberger), iako je ljudima iz sela ispod špilje bila poznata otprije. Prva speleološka istraživanja započela su 1933. (Stanko pl. Gršetić), a nastavljena 1950. i traju sve do danas (SO “Željezničar” i “Velebit”). U ulaznom dijelu špilje akademik Mirko Malez obavio je paleontološka iskapanja i obradio nalaze. Uređenje špilje počelo je još 1951. (putevi), a 1979. uvedena je električna rasvjeta (kao privremena), obnovljena 1985., a konačnu postavljena 2001. godine. U špilji su se petnaestak godina (1985.-2001.) održavali koncerti i igrokazi (“Zagrebačka podzemna scena”). 


Vrijeme posjeta: Subotom, nedjeljom i praznikom od 10-15 sati i po dogovoru sa Službom vodiča.
Trajanje posjete: 30 - 40 minuta.
Način rasvjete: Električna rasvjeta iz električne mreže
Turistička zanimljivost: Razni geološki oblici (slojevi, rasjedi, okamine, nanosi, vrtložni lonci, strujnice, “medvjeđe brušenje”, vitrina s kostima špiljskog medvjeda, ali i sige, špiljski vjetar, kao i mjesta paleontoloških iskapanja. 
Propagandni materijal: Prospekt, razglednice, knjižica
O špilji brine: Javna ustanova Park prirode Medvednica, Lugarnica Bliznec, Bliznec bb, 
10 000 Zagreb, tel.01/4586-317, fax.01/4586-318
Obavijesti: Park prirode Medvednica 
Više u literaturi:
Srećko Božičević, 196: Pećina Veternica nekada, sada i u budućnosti. Speleolog, god. 7/8 za 1959-1960, str.7-24, Zagreb
Marijan Čepelak, 1977: Novija i buduća speleološka istraživanja u Veternici. Speleolog, god. 24/25 za 1976-1977, str. 1-8, Zagreb
Marijan Čepelak, 1980: Objašnjenje uz nacrt špilje Veternice. Speleolog, god. 26/27, za 1978-1979, str. 33-34, Zagreb
Željko Poljak, 2000: Špilja Veternica. Hrvatske planine, Zagreb, str. 86
Nives Farkaš-Topolnik, Neven Trenc, Snježana Malić-Limari, 2002: Špilja Veternica geomorfološki spomenik prirode, Zagreb, str,1-24


Skica položaja
Slika: Prostor ispred špilje sastoji se od iskopanog materijala u špilji   0185
Slika: Ograda s vratima ispred špilje   0280
Slika: Vrata na ulazu iz ulazne dvorane u špiljski hodnik   0184
Slika: “Medvjeđe brušenje” u lijevom odvojku ulazne dvorane   0278                        
Slika: Okamenjena školjka u špiljskom kanalu   0279
Slika: Špiljski kanal pokraj “Ponora 16 metara”   0283
Slika: Kosti špiljskog medvjeda izložene u špiljskom kanalu   0281
Slika: “Kalvarija” – završetak turističkog dijela špilje, dalje idu samo speleolozi   0282












2. GRGOSOVE ŠPILJE


      Položaj i pristup: Špilje se nalazi u selu Otruševcu pokraj Samobora, oko 28 km od Zagreba. Ulazi u špilje nalaze se svega 10 m od ceste, preko puta gostionice  “Špilja” Josipa Grgosa, Stara na sjevernom a Nova na južnom rubu kamenoloma. 
      Kratak opis špilja: Stara špilja ima dvije dvorane ukupne dužine 60 m, a visinska razlika od ulaza do dna iznosi 19 m. Gornja dvorana dugačka je 29 m i lijepo je zasigana, a kroz nju je uređen put. Donja dvorana, koja se nalazi ispod Gornje, također ima lijepih siga. ali nije uređena za posjet turista. Špilja je mala i bogata sigama. 
      Nova špilja nalazi sepedesetak metara južnije, duga je osamdesetak metara i na svom se kraju približava Prvoj na petnaestak metara udaljenosti. I ova je špilja lijepo zasigana, posebice u drugom dijelu.
      Kratka povijest: Ulaz u Staru špilju otkrio je Josip Grgos u prosincu 1973. godine miniranjem stijene radi dobivanja materijala za izradu vapna. Grgos je odmah sam zatvorio ulaz (postavio vrata), pozvao speleologe koji su špilju istražili pa je špilja već početkom 1974. dobila i zakonsku zaštitu. Radi posjećivanja, Grgos je odmah u špilji uredio put i ograde i uveo električnu rasvjetu. Špilja je sada dio “Poučne samoborske staze”. Novu špilju Josip Grgos našao je proširenjem svoga kamenoloma 2005. godine i počeo je postupno uređivati. Za posjetitelje je uređena 2008. godine.  


Vrijeme posjeta: Svaki dan u svako doba po dogovoru. Preporučuje se posjet u manjim skupinama.
Trajanje posjeta: U svakoj špilji po 5-10 minuta.
Nacin rasvjete: Električna rasvjete iz električne mreže.
Turistička zanimljivost: Lijepe sige, posebice stalaktiti i stalagmiti
Promidžbeni materijal: Prospekti i razglednice
O špilji brine: Josip Grgos – vlasnik zemljišta na kojem se nalaze špilje,
                        Otruševec 17,  10432 Bregana
Obavijesti: Josip Grgos, tel. 01/3375-8880
Više u literaturi:
Ivica Sudnik, 1974: Otkrivena vrijedna špiIja u Otruševcu. Samoborske novine, br. 2, od 15. siječnja 1974, Samobor
Juraj Posarić, 1977: Grgosova špilja kod Samobora. Speleolog, god. 24725, za 1976-1977, str.9-11, Zagreb
S. Vilenjak, 1981: Grgosova špilja kod Samobora. Bilogorski planinar, br.5, str. 13, Koprivnica
Željko Poljak, 2000: Grgosova špilja. Hrvatske planine, str. 103, Zagreb


Skica položaja, 
Slika: Ulaz u Staru špilju   0199
Slika: Ulaz u Novu špilju    Grgosova  nova slika
Slika: “Kosi toranj” u Staroj špilji   0200
Slika: Strop u Staroj špilji pun stalaktita  0201
Slika: “Puran” u Staroj špilji   0187
Slika: Dvorana u Novoj špilji    P1060519
Slika; Neobični stalaktiti u dvorani Nove špilje    P1060543
Slika: Bijeli stalagmiti u zadnjoj dvorani Nove špilje    P1060515


























3. VRLOVKA


      Paložaj i pristup: Špilja se nalazi neposredno uz rijeku Kupu, kod sela Kamanja, sjeverozapadno od Karlovca. Pristup do špilje je iz središta sela (od asfaltne ceste Karlovac-Metlika ili od žeIjezničke postaje), 5 minuta hoda stazom do Kupe, gdje se nalazi ulaz.
      Kratak opis špilje: Špilja ima dva ulaza, gornji je danas uređen kao glavni ulaz, a donji, u razini rijeke Kupe, zadvoren je kamenim zidom i rešetkastom ogradom. Ukupna je dužina špilje 380 m, od čega je za posjet turista osposobljeno 350 m. U ulaznom dijelu špilje pronađeni su mnogi ostaci nekadašnjeg boravka ljudi i životinja. Kroz špilju protjeće potočić, koji tvori nekoliko jezerca. Špiljski kanal je bogato ukrašen sigastim ukrasima, posebice saljevima u žutoj boji i stalaktitima.
      Kratka povijest: Još u pretpovjesno doba špilja je služila kao sklonište ljudima i životinjama, a za turskih ratova kao zbijeg. Godine 1928. istražio ju je i odmah uredio za posjet turista zagrebački speleolog Vladimir Horvat (na otvorenje je iz Zagreba došao pun vlak posjetitelja). Špilja je obnovljena 1978. kada su postavljena nova vrata i ograda na donjem ulazu (prema Kupi) i uvedena električna rasvjeta.  


Vrijeme posjeta: Po dogovoru s vodičem
Trajanje posjeta: 30-40 minuta.
Način rasvjete: Električna rasvjeta iz električne mreže.
Turisticka zanimljivost: Sigasti ukrasi, podzemna jezerca, ulazni dio špilje zbog blizine Kupe.
Promidžbeni materijal: Nema
O špilji brine: Općina Kamanje i JU za upravljanje zaštićenim prirodnim vrijednostima Karlovačke županije, Jurja Križanića 11, 47 000 Karlovac, tel. (047) 601-294 i 601-498 
Obavijesti: Vodič Kruno Mlačak, tel. 098-441-811
Više u literaturi:
Vladimir i Marija Horvat, 1928: Spilja Vrlovka u Kamanju kod Ozlja. (brošura), str.1-45, Zagreb 
Srećko Božičević, 1976: Pećina Vrlovka u Kamanju kod Ozlja. Kaj, br.9-10, str. 120-136, Zagreb
Srećko Božičević i Ivica Grgić, 1977: Spilja Vrlovka u Kamanju. Posebnpo izdanje zbirke vodiča “Kajkavsko spravišće” br.11, str. 1-16, Zagreb
Željko Poljak, 2000: Špilja Vrlovka. Hrvatske planine, str. 138, Zagreb


Skica položaja, 
Slika: Gornji ulaz u špilju zatvoren vratima   0252
Slika: Ulazna dvorana s dva ulaza zagrađena rešetkama   0255  ili  0129
Slika: Jezerce   0127   ili   130
Slika: Zavjesa   0131
Slika: Turistička staza uz špiljski potok   0128








































4. LOKVARKA


      Položaj i pristup: Špilja se nalazi otprilike dva kilometra istočno od Lokava u Gorskom kotaru, oko 400 m zapadno od križanja ceste Zagreb-Rijeka sa cestom koja vodi od željezničke postaje Lokve u mjesto. Do špilje vodi pješačka staza (5 min hoda) od ceste Lokve-željeznička postaja, gdje se nalazi parkiralište i kiosk i odakle se organizira posjet špilji. 
      Kratak opis špilje: Ukupna dužina špilje s novootkrivenim kanalima je oko 1 km, a visinska razlika od ulaza do najniže točke trenutno je -252 m, jer je istraživanje najdonje galerije još u tijeku.  Špilja ima 5 galerija, od kojih su za posjet turista osposobljene četiri. Kroz špilju su postavljeni dobri putevi s ogradama i stubama od galerije na galeriju. Krajnja točka turističkog puta udaljena je 390 m od ulaza i nalazi se 90 m ispod njegove razine. U špilji ima lijepih sigastih ukrasa, posebno saljeva. Vrata su postavljena odmah na ulazu.
      Nakon razgledavanja špilje Lokvarke preporučuje se razgledati male špilje, polušpilje i prirodni most u obližnjoj park-šumi Golubinjaku.
      Kratka povijest: Ulaz u špilju otkriven je 1911. prilikom vađenja kamena za gradnju ceste prema Lokvama. Već 1912. kroz špilju su uređeni putevi, postavljeni drveni mostovi i ograde. Špilja je obnovljena 1935., i ponovno 1962., kada su obnovljeni putevi i drveni mostovi zamijenjeni željeznim, a uvedena je i električna rasvjeta. Prvo istraživanje obavio je Josip Poljak još 1911. godine, ali nije prošao sve kanale. Špilju su 1954. istraživali članovi SO Željezničar i izradili njezin nacrt. Ulaz u najdonju galeriju bio je zatrpan prilikom uređenja špilje, ali su ga članovi Speleološkog kluba Pauk iz Fužina i Biospeleološkog društva iz Zagreba 1998. opet otvorili, spustili se u galeriju i proširenjem uskih mjesta spustili se do dubine od -252 m, a špilja se nastavlja. Taj dio špilje, zbog teške pristupačnosti, nije (i neće biti) uređen za javnost. Godine 2007. načinjen je projekt uređenja špilje koji uključuje zamjenu metalnih stubišta i ograda, uređenje staze i postavljanje štedne rasvjete, čija je realizacija u tijeku.


Vrijeme posjeta: Od lipnja do rujna svaki dan, od 10 do 18 sati, svaki puni sat. Tijekom ostalih mjeseci po dogovoru.
Trajanje posjeta: 45-60 minuta.
Nacin rasvjete: Električna rasvjeta iz električne mreže.
Turistička zanimljivost: Špiljski hodnik ukrašen sigama, posebno na prijelazu s galerije na galeriju.
Propagandni materijal: Razglednice, prospekt.
O špilji brine: Turistička agencija “Lokve”, Šetalište Golubinjak 50, 51316 Lokve
Obavijesti: Andrea Gašparac-Zorc, tel. I fax. 051-831-278 i 091-507-4151, također i
Turistička zajednica Lokve, Rudolfa Strohala 118, 51316 Lokva, tel/fax. 051-831-250
Više u literaturi:
Josip Poljak, 1935: Lokvarska pećina. Hrvatski planinar, br. 12, str. 353, Zagreb
Slavko Marjanac, 1954: Pećina Lipa kod Lokava. Speleolog, god. 2, br. 1, str. 17 - 20, Zagreb
Vladimir Redenšek, 1955: Lokvarska spilja. Priroda, br. 6, Zagreb
Vlado Božić, 1999: O dosadašnjim nacrtima špilje Lokvarke. Speleo’zin, br.11, str.18-23, Karlovac


Skica položaja, 
Slika: Ulaz u špilju Lokvarku    Lokvarka DSC04927
Slika: Na prijelazu iz prve u drugu galeriju   0139
Slika: Sigasti ukrasi ispod mosta u trećoj galeriji   0136
Slika: Željezni most za silaz iz druge u treću galeriju   0137
Slika: Detalj iz treće galerije   0134   ili   0135   ili  0138
Slika: Saljev u trećoj galeriji   0141
Slika: Silaz u četvrtu galeriju   0140




















5. VRELO
      
      Položaj i pristup: Ulaz u špilju nalazi se 3 km sjeverno od Fužina, uz jezero Bajer, u stijeni bivšeg kamenoloma, desetak metara od ceste Fužine – autocesta Rijeka-Zagreb. Nedaleko od špilje nalazi se lijep rekreacijski park.
      Kratak opis špilje: Ukupna je dužina svih kanala špilje 310 m, od čega se turističkim razgledavanjem može vidjeti oko 180 m. Kroz špilju povremeno protječe potok koji tvori jezerca. Posebno su zanimljivi sigasti ukrasi na stropu špilje (mali stalaktiti) i saljevi. Ronjenjm u sifonskom jezercu, iz kojega povremeno izvire potok, speleolozi su se spustili 7 m duboko i došli 14 m daleko, ali dalje zbog suženja nisu mogli. Vrata su postavljen na umjetnom otvoru špilje u danas napuštenom kamenolomu. Budući da je špilja potpuno vodoravna, bez ijede stube, to je jedina špilja u Hrvatskoj koju mogu razgledati i posjetitelji u invalidskim kolicima.
         Kratka povijest špilje: Ulaz u špilju otkriven je 1950. u kamenolomu uz cestu, za vrijeme gradnje odvodnog kanala iz Omladinskog jezera u jezero Bajer. Ulaz je odmah zatvoren i špilja time zaštićena. Uskoro je (1959.) izgrađen put kroz špilju. Električna rasvjeta uvedena je 1968., ali je neduga potom zapuštena i oštećena povremenim plavljenjem špilje. Nakon Domovinskog rata u špilji su obnovljeni putevi, mostovi i električna rasvjeta.
      
Vrijeme posjeta: U ljetnim mjesecima svaki dan, od 10-18 sati, a u ostalo vrijeme po dogovoru.
Trajanje posjeta: 20-30 minuta
Način rasvjete: Električna rasvjeta iz električne mreže
Turistička zanimljivost: Sigasti ukrasi i povremeni podzemni potok
Promidžbeni materijal: Razglednice, prospekt
O špilji brine: Turistička zajednica Fužine, Sv. Križ 2, 51322 Fužine
Obavijesti: Turistička zajednica Fužine, tel. 051/835-163
Više u literaturi: 
Vladimir Redenšek, 1950: Nova špilja Vrelo kod Fužina. Naše planine, br.10-11, str.305, Zagreb
Vladimir Redenšek, 1950: Špilja Vrelo kod Fužina. Priroda, str.281, Zagreb
Mirko Malez, 1969: Neki značajniji speleološki objekti s vodom u kršu i njihov praktični značaj. Krš Jugoslavije, knjiga 6, str.115, Zagreb
M. G. (Mladen Garašić), 1992: Ronjenje sifona u špilji Vrelo (Gorski kotar). Speleologia croatica, br.3, str. 79, Zagreb
Željko Poljak, 2000. Vrelo špilja. Hrvatske planine, str.347, Zagreb


Skica položaja
Slika: Ulaz u špilju Vrelo (Zoran Bolonić)  IMG 0961
Slika: Špiljski kanal s potpuno vodoravnom stazom  0186
Slika: Sigasti ukrasi na stropu špiljskog kanala  0236
Slika: Mali stalagmiti uz stijenu špilje  0235
Slika;  Šareni stalagmit   0237
Slika: Dvorana na kraju turističkog puta   0234
































6. JAMA BAREDINE
      
      Položaj i pristup: Jama se nalazi u Istri, oko 6 km zračne udaljenosti sjeveroistočno od Poreča, pokraj sela Nova Vas. Pristup je iz Poreča najprije prema sjeveru do sela Kufci, a potom prema sjeveroistoku do sela Nova Vas ili Gedići, odakle se, slijedeći putokaze, dolazi do 1 km udaljenog parkirališta i prihvatnih zgrada kraj jame. Putokazi koji vode do jame postavljeni su uz prometnice u većem dijelu Istre.
      Kratak opis jame: Ovo je jedina jama u Hrvatskoj uređena za turistički posjet. Dubina joj iznosi 132 m, ali posjetitelji se spuste samo do dubine oko 60 m. Tlocrtna dužina jame iznosi 120 m i turisti je pređu u cjelosti. Cijeli turistički put nalazi se na stubama ograđenim rukohvatima i ogradama. Od dubine 20 m pa nadalje jama obiluje svim vrstama sigastih ukrasa u bijeloj, žutoj, smeđoj i crvenoj boji. U jami se na 116 m dubine nalazi bunar dubok 16 m, a u malom bazenu na kraju turističkog puta moguće je vidjeti čovječju ribicu (Proteus anguinus).
      Kratka povijest jame : Istarskim speleolozima jama je bila poznata otprije, ali je uređivanje započelo tek 80-ih godina prošlog stoljeća. Današnji oblik uređenja (prihvatna kučica pred jamom, putevi kroz jamu i električna rasvjeta) jama je dobila 1995. godine, a dotjerivanje i poboljšavanje puteva još traje.


Vrijeme posjeta: Od proljeća do jeseni svaki dan, a zimi po dogovoru.
Trajanje posjeta: 40 minuta
Način Rasvjete: Električna rasvjeta iz električne mreže
Turistička zanimljivost: Sigasti ukrasi u raznim bojama, posebice stalagmiti i saljevi, čovječja ribica, kao i legenda o nesretnim ljubavnicima. Uz jamu su postevljene izložbe starih poljoprivrednih strojeva i alata, speleološke fotografije i izložba “Kruh i sol, masline i vino”, a može se razgledati i zbirka okamina i vježbati speleološke tehnike u “Speleolitu”.
Promidžbeni materijal: Prospekti, suveniri, web; www.baredine.com
O špilji brine: JU “Natura Histrika”, 52210 Rovinj, Aldo Rismondo 18, tel. (052) 830-582 i koncesonar obrt “Vertikal”, speleolog Silvio Legović, 52446 Nova Vas, tel. (052) 421-333 
Obavijesti: Silvio Legović, tel. (052) 421-333 i 098-224-350
e.mail: jama-baredine@pu.htnet.hr 
Više u literaturi:
Vlasta Dečak, 1997:  Špilja Baredine kod Poreča – Prva turistički uređena špilja u Istri. Speleolog, god.42/43, za 1994-1995, str. 22-24, Zagreb
Silvio Legović, 2008: Jama Baredine. Speleolog, god.55, za 2007, Zagreb, u tisku


Skica položaja
Slika: Ulaz u jamu Baredine    Ulaz u jamu Baredine
Slika: Posjetitelji na stubama u četvrtoj dvorani   grupa posjetioca u četvrtoj
Slika: “Snješko lučonoša” u zadnjoj dvorani jame  Motiv iz pete dvorane ili Snješko danas
Slika: Pogled u bunar s podzemnim jezerom  prvo jezero na dnu jame
Slika: Čovječja ribica u bazenčiću na kraju turističkog puta  - treba snimiti sa CD-a
Slika: Zavjese u četvrtoj dvorani   zavjese u četvrtoj dvorani
Slika: Speleološko vježbalište Speleolit pokraj jame Baredine  Penjaliste Speleolit






























7. ŠPILJA BISERUJKA


      Položaj i pristup: Špilja Biserujka, Vitezić špilja ili Slivanjska jama nalazi se na otoku Krku, na njegovom sjeveroistočnom dijelu, pokraj zaselka Rudine, na visoravni, stotinjak metara zapadno od uvale Slivanjske. Pristup do Biserujke je iz Crikvenice čamcem do uvale Slivanjske, a onda uzbrdo do kučice kroz koju se ulazi u špilju. Posjetitelji koji na otok dolaze automobilom trebaju nastaviti glavnom cestom prema unutrašnjosti otoka do križanja s velikim putokazom za špilju (s lijeve, istočne strane ceste), tom zavojitom cestom produžiti prema jugu do križanja sa cestom koja iz sela Čižići vodi u zaselak Rudine pa skrenti na istok (oštar zavoj) do zaselka Rudine, proći do velikog parkirališta i nastaviti još 200 m do ulaza u špilju. Putokazi prema špilji postavljeni su na svim križanjima na otoku i upućuju na cestu prema uvali Soline i selu Čižići pa onda uz obalu na sjeveroistok do zaselka Rudine i odatle do ulaza u špilju.
      Kratak opis špilje: U špilju se ulazi kroz malu betonsku kučicu spuštajući se stubama do dubine od 12 m. Dužina špilje iznosi 110 m, a za posjet turista uređeno je 65 m. Špilja je bogato ukrašena sigastim ukrasima u bijeloj, smeđoj i crnoj boji. Prelazi preko udubljenja u tlu osigurani su mostićima i ogradama. U stražnjem dijelu špilje ima mnogo potpisa koji potječu iz 19. stoljeća.
      Kratka povijest špilje: Špilja je poznata još s početka 19. stoljeća, kada su špilju  posjećivali znatiželjnici i kada su na ulazu bila postavljena vrata. Zabilježeno je da su tada u špilju provalili lopovi i polomoli mnoštvo siga misleći da je to drago kamenje koje će prodati. Uhvaćeni su i kako kaže zapis “strogo kažnjeni”, što je prvi primjer u Hrvatskoj da je netko kažnjen za štetu počinjenu u špilji. Biserujka je obnovljena potkraj 19. stoljeća i ponovno 1913. godine, prvu električnu rasvjetu dobila je između dvaju svjetskih ratova, ali je zapuštena tijekom Drugog svjetskog rata. Obnovljena je 1968. i konačno uređena  1997., kada su uređeni i putevi u njoj.


Vrijeme posjeta: U ljetnoj sezoni svaki dan od 10-18 sati, a inače po dogovoru
Trajanje posjeta: 20-30 minuta
Način rasvjete: Električna rasvjeta iz električne mreže
Turistička zanimljivost: Sigasti ukrasi, naročito veliki stalagmiti smeđe i crne boje, te bijeli stalaktiti
Promidžbeni materijal: Prospekt i razglednice
O špilji brine: Agencija Šiloturist, Na Vodici 2, 51515 Šilo
Obavijesti: Agencija Šiloturist, tel/fax. (051) 852-203 I 098-326-203 
Više u literaturi: 
Srećko Božičević, 1969: Vitezić pećina na otoku Krku. Priroda, br.6, str.180-183, Zagreb 


Skica položaja
Slika: Kučica kroz koju se ulazi u špilju (Zoran Bolonić)   Biserujka IMG 0955
Slika: Detalj špiljskog ukrasa   0114
Slika: Dio uređenog puta kroz špilju   0111  ili   0112   ili 0113
Slika: Većina siga u špilji je tamna, što je posljedica nekadašnjeg korištenja baklji  Baraceva 2
Slika: Novi stalaktiti na polomljenim sigama  Biserijka 1
Slika: Kamenčići u (sada) suhom bazenčiću  Biserujka 2


























8. BARAĆEVA  ŠPILJA  GORNJA
      
      Položaj i pristup: Špilje se nalaze se otprilike 8 km istočno od Rakovice, pola kilometra zapadno od sela Nova Kršlja, na sjevernom obronku brda Baraćeva brina pokraj izvora Baraćevac. Pristup je iz Rakovice (na magistralnoj cesti Zagreb – Plitvice), odakle valja, slijedeći putokaze, poći asfaltiranom cestom na istok do ispred sela Nova Kršlja, gdje je parkiralište za špilje, a potom pješice oko 300 m u smjeru zapada do prihvatne kućice i izvora Baraćevca. Špilje su udaljene stotinjak metara od polazišta.
      Kratak opis špilja: Postoje 4 špilje. Gornja špilja duga je 520 m, a za turističke posjete uređeno je oko 300 m (uređeni putevi i uvedena električna rasvjeta). Donja je špilja duga 565 m,  nekad je bila uređena (samo putevi) i sada se priprema njena obnova. Srednja ili Nova špilja duga je 95 m, nije uređena niti će biti. Četvrta špilja je izvor Baračevac (potopljena špilja), istražena ronjenjem u izvoru u dužini od stotinjak metara. Sve četiri špilje dio su jedinstvenog hidrološkog sustava. Potok Baračevac najprije je protjecao kroz Gornju špilju, onda kroz Donju, pa kroz Novu špilju, a sada teče kanalom iz kojega na svjetlo dana izlazi na izvoru Baračevcu. Područje oko špilja uređeno je kao lijepo izletište s raznim dodatnim sadržajima (biciklizam, jahanje, osvježenje u potoku i dr.).
      Kratka povijest špilja: U Ogulinu je u veljači 1892. bio osnovan Odbor za uređenje špilja, koji je već 14. kolovoza te godine upriličio svečano otvorenje špilja. Uređeni su putevi kroz Gornju i Donju špilju, a rasvjetu s bakljama osiguravali su vodiči. Špilje su posjećivane samo nekoliko godina, a onda zapuštene sve do 2003. godine. Na inicijativu Dinarida – Društva za istraživanje i snimanje krških fenomena iz Zagreba, osnovana je Javna ustanova za upravljanje zaštićenim prirodnim vrijednostima na području općine Rakovice pa su tada u Gornjoj špilji obnovljeni putevi i uvedena električna rasvjeta, kao osnovna i akumulatorska, kao dodatna, koju nose posjetitelji.
      
Vrijeme posjeta: U ljetnim mjesecima svaki dan od 10-18 sati, a u ostalo vrijeme po dogovoru
Trajanje posjeta: 20-30 minuta
Način rasvjete: električna iz električne mreže i iz prenosnih akumulatora
Turistička zanimljivost: Lijepe sige, ostatak obrambenog zida iz doba ratova s Turcima, sonda paleontoloških iskapanja, izletište s izvorom potoka Baračevca 
Promidžbeni materijal: Razglednice, prospekti, knjižice o špiljama
O špiljama brine: Javna ustanova za upravljanje zaštićenim prirodnim vrijednostima na području općine Rakovica – Baraćeve špilje,  47245 Rakovica, Nova Kršlja bb, tel/fax. (047) 782-007 i 782-113
www.baraceve-spilje.hr,  e-mail: info@baraceve-spilje.hr 
Obavijesti: Tihana Rakić voditeljica, 091-7541-200 
Više u literaturi: 
Mijo Kišpatić, 1884: Kosti iz Baračeve špilje kod Kršlja. Vjesnik Hrvatskog arheološkog društva, 7/2, str.33-37, Zagreb  
Ivan Krajač, 1925: Baračeve špilje kod Rakovice. Hrvatski planinar, br.7, str.113-114, Zagreb
Vlado Božić, 1975: Baračeve špilje nekad i danas. Speleolog, god.20-21, za 1972-1973, str.2-6, Zagreb
Tihomir Kovačević Tihi, 2003: Baraćeve špilje. Str.1-48, Rakovica
Tihomir Kovačević – Tihi, 2004: Gornja Baraćeva špilja. Str. 1-32, Rakovica


Skica položaja
Slika: Ulaz u Gornju Baraćevu špilju   Baraceva 3
Slika: Nekadašnji obrambeni zid, sada opremljen vratima  0142
Slika: Speleolog osvjetljava stalaktite u stropu pomoću svjetiljke koja se napaja iz akumulatora ovješenog o rame   0144
Slika: Dvorana “Slonovih nogu”  Baraceva 1
Slika: Detalj sigastih ukrasa  0146
Slika: Ograda oko šišmišovog guana  0143












9. ŠPILJA  ŠUPLJARA
      Položaj i pristup: Špilja se nalazi u Nacionalnog parka Plitvička jezera, na Donjim jezerima, na turističkoj stazi koja prolazi uz istočni rub kanjona. Pristup je najlakši s prvog, sjevernog ulaza u park. Od ulaza treba ići turističkom stazom prema jugu oko 500 m, uz rub kanjona iznad jezera Kaluđerovac, do odvojka koji vodi kroz špilju na jezero. Do špilje se može doći i s jezera Kaluđerovca, označenom stazom koja vodi od Sastavaka prema jugu. Skretanje je ispred Velikih kaskada uz tamni otvor Modre špilje (potopljena špilja duga desetak metara).  
      Kratak opis špilje: Špilja Šuplara je prolazna špilja, ima dva otvora, gornji i donji, a duga je 68 m. Visinska razlika otvora je oko 80 m, kolika ja dubina kanjona. Kroz cijelu špilju uređene su betonske stube s ogradama. S gornjeg ulaza pruža se pogled kroz cijelu špilju do donjeg ulaza i jezera, jer je osvjetljena danjim svjetlom. Špilja ima manjih odvojaka, od kojih je najzanimljivi onaj blizu jezera, zbog pogleda na jezero, a do kojeg vode stube posebnog oblika.
      Posjetom Plitvičkim jezerima može se na zapadnoj obali jezera Kaluđerovca vidjeti Donju Kaluđerovu špilju (zapravo polušpilju dugu 9 m), na strmoj stazi od Sastavaka do ceste iznad slapa Plitvice može se proći kroz Gornju Kaluđerovu špilju (prolazna polušpilja duga 17 m), a kod slapa Milke Trnine Špilju Milke Trnine (dugu 32 m) i uz jezero Milanovac malu Špilju Pakal (polušpilju dugu 5 m). Ostale špilje i polušpilje na Plitvičkim jezerima još nisu dostupne posjetiteljima.  
      Kratka povijest špilje: Prve špilje na Plitvičkim jezerima uređena su još 1928. godine, i to one neposredno uz jezera, a postupno su se uređivale i druge. Još prije Prvog svjetskog rata električnu rasvjetu imale su Špilja Golubnjača i Špilja vile Jezerkinje koje se nalaze niže jezera, uz Koranu. Između Drugog svjetskog rata i Domovinskog rata bile su uređene gotovo sve špilje, a poslije su potpuno uređene samo prolazne špilje: Šuplara i Gornja Kaluđerova špilja, osvjetljene danjim svjetlom.  


Vrijeme posjeta: U svako doba u sklopu posjeta jezerima
Trajanje posjeta: 10-15 minuta
Način rasvjete: Danje svjetlo
Turistička zanimljivost: Prolaz kroz špilju uz pogled na jezero
Promidžbeni materijal: Razglednice, prospekti i knjige o Plitvičkim jezerima
O špilji brine: JU Nacionalnog parka “Plitvička jezera”, 53231 Plitvička jezera
Obavijesti: NP Plitvička jezera, tel. (053) 751-015, fax. (051) 751-013, 
e-mail: np-plitvice@np-plitvice.tel.hr
Više u literaturi:
Ivan Krajač, 1933: Špilje na Plitvičkim jezerima. Hrvatski planinar, br.6, str.161-168, Zagreb
Vladimir Redenšek, 1953: Špilje Plitvičkih jezera. Naše planine, br.1-2, str.23-28, Zagreb
Srećko Božičević, 1965: Pećine Plitvičkih jezera. Priroda, br.5-6, str.166, Zagreb 
Srećko Božičević, 1998: Zanimljivosti u tami Plitvičkih špilja. Nacionalni park Plitvička jezera, Zagreb, str. 36-40
Skica položaja špilja
Slika: Jezero Kaluđerovac s ulazima u špilju Šupljaru i Modru špilju   0115
Slika: Pogled na jezero Kaluđerovac iz špilje Šupljare   0120 
Slika: Stube u strmom špiljskom kanalu   0116
Slika: Sige u bočnom kanalu   0119
Slika: Pogled na jezero s “Balkona”  0121
Slika: Stube posebnog oblika za uspon na “Balkon”  0117


























10. SAMOGRAD


      Položaj i pristup: Špilja se nalazi oko 2,5 km jugozapadno od Perušića, na istočnoj strani brda Grabovača. Od željezničke postaje, ili iz središta mjesta treba krenuti prema jugozapadu cestom u zaselak Kanižu (oko 1,5 km) i dalje asfaltiranom cestom prema zapadu, na livadu do porkirališta. a potom pješice uzbrdo šumarkom. Ulazna vrtača vidi se s livade. Vrata su postavljena na ulazu u veliku vrtaču u kojoj se nalazi otvor špilje.
      Kratak opis špilje: Špilja je duga 223 m i duboka 54 m. Turistička staza provedena je kroz cijelu špilju i sva je na stubama, kojih ima 470. Kako bi se došlo do kraja špilje valja se spustiti 54 m (na 2/3 dužine špilje), a onda se popeti 26 m. Staza prolazi ispod dvaju sigastih mostova. Špilja nema odvojaka, a odlikuje se lijepim sigastim saljevima, kupastim stalagmitima u bijeloj i zelenoj boji, te smeđim stalaktitima.
      Kratka povijest špilje: Zbog relatvno lakog pristupa i velikog otvora špilja je posjećivana kroz više stoljeća, posebice za postojanja Vojne krajine, o čemu svjedoče potpisi časnika iz 1835. godine, Putevi i stube kroz špilju spominju se još 1889, a temeljito su uređeni 1903., kada je u Liku trebao doći ban Khuen Hedervary. Električnu rasvjetu iz dieselskog agregata špilja je dobila 1990., kada su obnovljeni i putevi, a rasvjetu iz električne mreže 2007. godine.


Vrijeme posjeta:  Samo po dogovoru s vodičem u Javnoj ustanovi Pećinski park Grabovača u Perušiću
Trajanje posjeta: 30-40 minuta
Način rasvjete: Električna rasvjeta iz električne mreže
Turistička zanimljivost: Sigasti ukrasi, naročito kupasti stalagmiti i saljevi zelene boje te stalaktiti smeđe boje, jedan od najvećih uređenih podzemnih prostora u Hrvatskoj
Promidžbeni materijal: Nema
O špilji brine:  Javna ustanova Pećinski park Grabovača, trg popa Marka Mesića 2, 53202 Perušić
Obavijesti:  Pećinski park Grabovača, tel.(053) 679-233 i 099-212-7587 
Više u literaturi:
Mirko Malez, 1959: O meteorološkim odnosima u Samogradskoj pećini kod Perušića (Lika), Krš Jugoslavije, str.11, Zagreb
Dane Pejnović i Vjeko Malekin, 1984: Turistička valorizacija Samogradske pećine kod Perušića u Lici, Deveti jugoslavenski speleološki kongres, str.849, Zagreb
Vlado Božić, 1990: “Jučer je bilo otvorenje i rasvjeta špilje Samograd”, Naše planine, br.3-4, str.79, Zagreb
Skica položaja
Slika: Ulaz u špilju Samograd  0148
Slika: Špiljski kanal ispred prvog prirodnog mosta   0150
Slika: Kupasti stalagmiti u najdonjem dijelu špilje   0149
Slika. Potpisi časnika Vojne krajine iz 1835.   0152
Slika: Detalj kupasog stalagmita   0151
Slika: Žuti stalagmit kod drugog prirodnog mosta   0153 




































 11. MANITA PEĆ


      Položaj i pristup: Špilja se nalazi na području Nacionalnog parka Paklenice u kanjonu Velike Paklenice, oko 4 km sjeveroistočno od Starigrad-Paklenice. Pristup je od Starigrad-Paklenice, odakle treba krenuti prema sjeveroistoku i doći do ulaza u Nacionalni park (autom ili pješice) i dalje do parkirališta. Dalje se ide planinarskom stezom kojom se valja popeti do Anića luke (ispod markantne stijene Anića kuka) pa nastaviti markiranom stazom prema sjeveru i kod nove markacije skrenuti prema zapadu, serpentinama po zapadnoj padini kanjona, do nadmorske visine od 540 m. Uspon od parkirališta (nadmorska visina 80 m) do ulaza u špilju traje sat i pol ili od odvojka iz Anića luke oko 40 minuta.
      Kratak opis špilje: Špilja je duga 175 m i duboka 35 m, a sastoji se od jedne jedine, ali goleme dvorane, pregrađene sigama u tri manje dvorane pune sigastih ukrasa, posebice saljeva i stalagmita bijele, žute i smeđe boje. Ulazni otvor, izrađen umjetno, zatvoren je vratima, a dalje od njih, s desne strane, nalaze se solarni kolektori 
      Kratka povijest špilje: Kao i druge špilje u Nacionalnom parku Paklenici i Manita peć bila je poznata još od početka stoljeća, ali je uređena tek 1937. godine, kada su načinjeni putevi kroz cijelu Veliku Paklenicu. Tom prigodom uređen su staze kroz špilju s ogradama i stubama, a sagrađen je i novi (umjetni) ulaz u špilju zatvoren vratima. Električnu rasvjetu špilja je dobila potkraj 1990. iz dieselskog agregata, smještenog u kučici lijevo od ulaza, a tada su obnovljeni i putevi kroz špilju. Tijekom 2007. godine rasvjetna tijela u špilji zamijenjena su novim, ekološkim, a dotadašnje napajanje električnom strujom zamijenjeno je strujom iz solarnih kolektora.
Vrijeme posjeta: U određene dane i u dogovoru s upravom Nacionalnog parka
Trajanje posjeta: Oko 30 minuta
Način rassvjete: Električna rasvjeta iz solarnih kolektora
Turistička zanimljivost: Velike dvorane, sigasti saljevi, stalagmiti i stalaktiti u bijeloj, žutoj i smeđoj boji.
Promidžbeni materijal: Prospekti Nacionalnog parka i razglednice
O špilji brine: JU Nacionalnog parka “Paklenica”, 23244 Starigrad-Paklenica, tel. (023) 369-202
Obavijesti: Nacionalni park “Paklenica”
Više u literaturi:
Srećko Božičević, 1958: Deset dana u Paklenici. Naše planine, br.3, str.131, Zagreb
Željko Poljak, 1969: Manita peć. Velebit - planinarsko-turistički vodič, str.259, Zagreb
Drago Radoš, 1972: Manita peć. Paklenica - Nacionalni park (vodič), str.30, Starigrad-Paklenica
Željko Poljak, 2000: Manita peć. Planine Hrvatske, str. 467, Zagreb
G. Lukač, S. Vujčić-Karlo, S. Božičević, Z. Marasović, 2007: Podzemlje – špilje i jame Nacionalnog parka Paklenica. Vodič kroz prirodnu i kulturnu baštinu Nacionalnog parka Paklenica, str.213-216, Starigrad-Paklenica 


Skica položaja
Slika: Ulaz u Manitu peć (Juraj Posarić)   Manita P6300005
Slika: Turistička staza u prvoj dvorani (Juraj Posarić) P1010050
Slika: Sigasti ukras “kaciga” (Juraj Posarić)  Manita  PB080256a - kaciga
Slika: Stalagmit “Vještica”    0079
Slika: Na ulazu u zadnju dvoranu   0081
Slika: Detalj bočne stijene (Juraj Posarić) 0077
Slika: Posjetitelji u špilji  0078
















12. CEROVAČKE  ŠPILJE


      Položaj i pristup: Špilje se nalaze na sjeveroistočnoj padini brda Crnopca, uz željezničku prugu Gračac-Knin, 6 km od Gračaca prema Kninu. Gornja špilja ima ulaz s gornje strane pruge (32 m iznad pruge), a Donja s donje strane (15 m ispod pruge). Pristup je od parkirališta s prihvatnom kučicom ispred bivšeg motela ”Cerovačke pećine”, smještenog u podnožju brda, na rubu polja, do kojeg vodi asfaltirana cesta iz Gračaca (5 km). Odatle treba ići pješačkom stazom 20 minuta uzbrdo (100 m visinske razlike) do ulaza u Donju špilju i još 7 minuta po strmim stubama do Gornje špilje (još 47 m visinske razlike).
      Kratak opis špilja:  Dužina obiju špilja iznosi gotovo 4 km ,od čega na Gornju otpada 1290 m, a na Donju 2682 m. Za posjet turista uređeno je po 700 m u svakoj špilji. Obje špilje obiluju neobično lijepim sigastim ukrasima raznih oblika i boja, a mogu se vidjeti i tragovi davnog života u podzemlju ("medvjeđe brušenje”, sonde paleontoloških i arheoloških iskapanja). Po bogatstvu ukrasa, to su najljepše turističke špilje u Hrvatskoj. Vrata u Donjoj špilji postavljena su na umjetno otvorenom ulazu ispod podzida željezničke pruge, a u Gornjoj na ulazu u prvu dvoranu, ispod litice, uz staru napuštenu cestu. 
      Kratka povijest špilja: Gornja je špilja stanovništvu Gračačkog polja poznata odavno bila poznata kao Kesića špilja, jer su se u velikoj ulaznoj dvorani od nevremena sklanjali i ljudi i stoka. Kada je 1913., prilikom trasiranja željezničke pruge od Gračaca prema Splitu, otkrivena Donja špilja,  građevinski inženjer Nikola Turkalj, koji je otkrio Donju špilju, istražio je i Gornju špilju. On je prirodni ulaz u Donju špilju zatvorio i otvorio novi, umjetni ulaz na koji je postavio vrata. Između dvaju svjetskih ratova i odmah poslije Drugog svjetskog rata u ulaznim dijelovima obavljena su arheološka i paleontološka istraživanja, a nakon toga i speleološka istraživanja, koja traju i danas. Uređenje špilja počelo je 1951. postavljanjem drvenih stuba u Donjoj špilji, a 1965., one su zamijenjene željeznim. Električnu rasvjetu špilje su dobile 1977., kada su obnovljen i staze. Rasvjeta i putevi zapušteni su i djelomično uništeni u Domovinskom ratu, jer su špilje bile na okupiranom području. Obnova puteva i rasvjete počela je 1997, i od ljeta 1998. špilje su svega nekoliko godina bile u turističkom prometu, pa opet zapuštene. Donja špilja ponovno je obnovljena je 2006. a Gornja 2007. godine. 


Vrijeme posjeta:  Od 1. travnja do 1. studenog, a u drugo vrijeme po dogovoru
Trajanje posjete: Za svaku špilju oko 45 min, ne računajući prilaz.
Način rasvjete: Električna rasvjeta iz električne mreže.
Turistička zanimljivost: Goleme dvorane, hodnici, jezerca, mnogo sigastih ukrasa u bojama (stalaktiti, stalagmiti, stupovi, saljevi, kristali, mjesta arheoloških iskapanja).
Promidžbeni materijal: Prospekt, razglevnice, vodič 
O špilji brine: Javna ustanova Park prirode “Velebit”, Kaniža bb, 53000 Gospić, tel.(053) 560-450, fax. (053) 560-451, e-mail: velebit@gs.t-com.hr,   www.velebit.hr
Obavijesti: Park prirode “Velebit”  
Više u literaturi:
Vladimir Redenšek, 1957: Cerovačke pećine. Naše planine, br. 3-5, str. 125, Zagreb
Mirko Malez, 1965: Cerovačke pećine (brošura). Zagreb, 
Ivan Bralić, 1972: Cerovačke pećine. Prirodne znamenitosti Hrvatske,  str. 86, Zagreb
Vlado Božić, 1989: 75 godina od otkrića Cerovačkih pećina, Naše planine, br.5-6,  str.131, Zagreb
Željko Poljak, 2000: Cerovačke špilje, Hrvatske planine, str.475-476, Zagreb
Grupa autora: Cerovačke špilje – vodič, str. 1-47, Rijeka 
Skica položaja
Slika: Ulaz u Donju špilju  DSC00129  ili  P5030617
Slika: Ulaz u Gornju špilju   P5030605   ili   P5030606
Slika: Špiljski hodnik u Donjoj špilji   0004
Slika: “Kameni svatovi” u Donjoj špilji    0005
Slika: Velike kamenice u Donjoj špilji   0008
Slika: “Vještičin šešir” u Donjoj špilji   0006
Slika: “Zdenac života” u Donjoj špilji   0007
Slika: “Dvorac u snijegu” u Gornjoj špilji   0002
Slika: “Palma” u Gornjoj špilji   0003
Slika: Kristalna dvorana na kraju Gornje špilje   0017
Slika: Velika dvorana u Gornjoj špilji   0001






13. VRANJAČA


      Položaj i pristup: Špilja se nalazi na sjeverozapadnom podnožju Mosora pokraj sela Kotlenice, 28 km od Splita. Pristup je iz Splita, preko Klisa i Dugopolja u selo Kotlenice asfaltnom cestom. Zapadno od sela, neposredno pokraj špilje, nalazi se parkiralište. Do špilje vode putokazi i reklamni panoi.
      Kratak opis špilje: Ukupna dužina špiljskih kanala iznosi 180 m. Špilja se sastoji samo iz dviju velikih dvorana. Prva, ulazna dvorana je bez siga. Iz nje se kroz mali prirodni hodnik dolazi u drugu dvoranu, prepunu sigastih ukrasa raznih oblika i boja. Dimenzije ove dvorane su takve da se, prolazeći kroz nju kružnim putem, stječe dojam kao da se prolazi stalno novim špiljskim hodnicima izmedu velikih sigastih stupova i stalagmita. Vrata su postavljena na ulaz u drugu dvoranu. Od ulaza do druge dvorane potrebno je spustiti se stubama 40 m.
      Kratka povijest špilje: Prva dvorana špilje (bez siga) bila je poznata još u 19. stoljeću. Prolaz u drugu dvoranu pronađen je 1903. godine, kada je načinjen geodetski nacrt špilje - prvi u Hrvatskoj. Zbog lijepih siga špilja je 1929. osposobljena za posjet turista uređenjem puteva i uvođenjem električne rasvjete. Nakon Drugog svjetskog rata špilja je bila zapuštena, ali je 1970. obnovljena i od tada je, s malim prekidom (2001.-2004.),  stalno posjećuju turisti. 
Vrijeme posjeta: U ljetnim mjesecima svaki dan od 10-18 sati, a inače po dogovoru
Trajanje posjete: Oko 40 minuta
Način rasvjete: Električna rasvjeta iz električne mreže
Turistička zanimljivost: Sigasti ukrasi, naročito stalagmiti, stupovi i saljevi u raznim bojama.
Promidžbeni materijal: Prospekti, razglednice  
O špilji brine:  JU za upravljanje zaštićenim prirodnim vrijednostima Splitsko-dalmatinske županije, 21000 Split, Prilaz braće Kaliterna, tel. (021) 332-322 i obitelj Punda (čuvar i vodič), selo Kotlenice, zaselak Punde, 58204 Dugopolje 
Obavijesti:  Obitelj Punda, tel. (021) 812-649 
Više u literaturi:
HPD - Mosor, 1929: Vranjača. (brošura), str. 1-27, Split 
Ante Grimani, 1971: Vranjača. Naše planine, br. 3-4, str. 6, Zagreb
Željko Poljak, 2000: Vranjača. Hrvatske planine, str. 532, Zagreb
Vlado Božić, 2004: Obilježavanje stote obljetnice otkrića špilje Vranjače. Speleolog, god. 50/51, za 2002-2003, str. 98-101, Zagreb


Skica položaja
Slika: Silaz u prvu dvoranu   290
Slika: Skupina stalagmita “Kolona staraca”  Vranjaca 1
Slika: Prolaz između dva velika stalagmita  0124
Slika: Dio turističkog puta u drugoj dvorani   0126
Slika: “Krvavi saljev”   0123
Slika: “Osušene hobotnice”   0122
Slika: Posjetitelji u špilji  Vranjaca 2
Slika: Detaljs tijene u drugoj dvorani  0125






























14. ZMAJEVA ŠPILJA


      Položaj i pristup: Špilja se nalazi na južnoj strani otoka Brača, iznad sela Murvice, na nadmorskoj visini od 280 m, ispod izrazitih stijena vidljih s ceste Bol-Murvice. Najlakši je pristup cestom iz Bola u selo Murvice, do parkirališta, odakle se treba uspeti pješice u smjeru sjeveroistoka uređenom stazom, oko 45 minuta, preko ruševina samostana Stipančići, pri čemu treba svladati visinsku razliku od približno 180 m.
      Kratak opis špilje: Špilja je duga svega dvadesetak metara, a široka na ulazu 11 m. Na ulazu se nalazi visok zid s rešetkastim željeznim vratima. S lijeve strane špilje, u živoj stijeni, uklesan je lik zmaja, a uz njega, ali i na drugim mjestima u špilji, ima još uklesanih reljefa. U špilji se nalaze ostaci zidova kapelice i nastambi monaha (pustinjaka) koji su tu živjeli u prošlim stoljećima.
      Kratka povijest špilje: Zbog lake uočljivosti s mora i zaklona što pruža, špilja se koristla stoljećima. Reljefi uklesani u špiljske stijene potječu iz vremena ranog kršćanstva, a ostaci zidina samostana i kapelice iz 17. stoljeća, kada su u špilji živeli monasi prebjegli pred Turcima iz Poljica kraj Splita. Špilja je do dugo bila zapuštena, ali je 1997. na ulazna vrata je postavljen lokot i u špilju se organiziraju pojseti iz Bola. 


Vrijeme posjeta: U određene dane u dogovoru s Turističkom zajednicom općine Bol
Trajanje posjete:  10 - 15 minuta
Način rasvjete: Danje svjetlo
Turistička zanimljivost: Reljefi uklesani u stijenama špilje, posebice zmaja te kralja i kraljice, kao i ostaci samostanskih nastambi.
Promidžbeni materijal: Prospekti otoka Brača
O špilji brine: Turistička zajednica općine Bol, Porat Bolskih pomoraca bb, 21420 Bol, tel. (021) 635-638, fax. (021) 635-972
Obavijesti: Vodič Zoran Kojdić, Murvica, 098-514-9787
Više u literaturi: 
Petar Šimunović, 1987: Zmajeva špilja. Brač, str.87-90
Vlado Božić, 1997: Zmajeva špilja. Speleolog, god.42/43, za 1994-1995, str.13-17, Zagreb
Juraj Batelja, 2000: Apokalipsa u Zmajevoj špilji. Zagreb, str.1-166
Nenad Cmbi, Heinrich i Ingrid Kusch, Ivan Mužić, 2003: Mjesec u Hrvata i Zmajeva pećina. Split, str.1-179


Skica položaja
Slika: Na prilazu Zmajevoj špilji   0106
Slika: Reljef zmaja na zaoadnoj stijeni   0107
Slika: Reljef labuđeg gnjezda te kralja i kraljice na istočnoj stijeni   0110
Slika: Ostatak samostanskih nastambi   0108
Slika: Ostatak kapelice  0109




























15. MODRA ŠPILJA


      Položaj i pristup: Špilja se nalazi na istočnom dijelu otoka Biševa u poluotoku Balunu. Do nje se dolazi čamcem iz Komiže ili Visa, a razgledava se također iz čamca.
      Kratak opis špilje: Špilja je dugačka 36 m, glavna dvorana duga je 24 m, a široka 14 m. U dvoranu špilje kroz podvodni otvor prodire danje svjetlo i odbijajući se od pjeskovitog dna stvara posebne svjetlosne efekte - modrilo, po kojem je špilja i dobila ime.
      Nakon razgledavanja Modre špilje preporuča se razgledati Medvidinu špilju na južnom dijelu otoka Biševa, koju se uz vlastito svjetlo može razgledati jedino iz čamca, i to u gotovo cijeloj dužini (160 m), potom Zelenu špilju na otoku Ravniku istočno od Visa, osvjetljenu danjim svjetlom (razgledavanje iz čamca), Titovu šplju kod Podšpilja na Visu, također osvjetljenu danjim svjetlom, i Kraljičinu špilju kod Oključne na Visu s vlastitim svjetlom.
      Kratka povijest špilje: Komiški ribari znali su za špilju odavno, ali je turistima postala pristupačna tek 1884. gidine, kada je bečki slikar Eugen von Ransonnet dao eksplozivom proširiti njezin otvor pa se od tada u špilju može ući čamcem. 


Vrijeme posjeta: Samo za sunčana vremena, bez valova, prema dogovoru  s turističkim udrugama u Komiži i Visu, koje organiziraju posjete. 
Trajanje posjeta: U samoj špilji 10-15 minuta, a s dolaskom i povratkom do Komiže oko 3 sata.
Način rasvjete: Danje svjetlo.
Turistička zanimljivost: Svjetlosni efekti - modrilo, samo za sunčana vremena prije podne, najljepši između 9 i 11 sati.
Promidžbeni materijal: Prospekti i razglednice.
O špilji brine:  Grad Komiža i JU za upravljanje zaštićenim prirodnim vrijednostima Splitsko-dalmatinske županije, 21000 Split, Prilaz braće Kaliterna ,tel. (021) 332-322
Obavijesti: Turistička zajednica Komiža, Riva Sv. Mikule 2, 21485 Komiža, tel. (021) 713-455 I Turistička agencija “Komiža”, Riva Sv. Mikule 2, 21485 Komiža, tel/fax. (021) 713-127  
Više u literaturi:
Ante Grimani, 1950: Vranjača i Biševo - biseri prirodnih ljepota. Naše planine, br.1, str. 6, Zagreb
Srećko Božičević, 1965: Modra špilja na Biševu. Priroda, br. 5-6, str. 170, Zagreb
Grupa autora, 1973: Modra špilja. Prirodne znamenitosti Hrvatske, str. 22, Zagreb
Vlado Božić, 1985: 100 godina Modre špilje na Biševu. Naše planine, br.3-4, str.64-67, Zagreb


Skica položaja
Slika: Poluotok Balun u kojem se nalazi Modra špilja   0192
Slika: Ulaz u špilju   0188
Slika: Prolaz čamcem kroz špiljski kanal   0189
Slika: Modrilo – glavna osobina špilje, najljepše je oko 11 sati  0190
Slika: Kupači u Modroj špilji   0191
Slika: Stijena ispod koje se nalazi sifonski ulaz u Modru špilju  0193


































16. TALIJANOVA  BUŽA
      
      Položaj i pristup: Talijanova buža je umjetno stvoren podzemni prostor, sada djelomično uređen za posjetitelje grada Novalje na otoku Pagu. Ulaz se nalazi u podrumu zgrade Zavičajnog muzeja u Novalji (u zgradi nasuprot Gradske vijećnice), udaljen stotinjak metara od mora, u ulici kralja Zvonimira br. 27.
      Kratak opis buže: Talijanova buža (buža je otočni naziv za jamu) je tunel izgrađen za vodovod u prvom stoljeću poslije Krista za potrebe opskrbe pitkom vodom rimskog grada Kisse, današnje Novalje. Tunel se proteže ispod brda u smjeru Novaljskog polja u dužini od 1055 m, ima 9 odzračnika (najviši 44 m), a presijeca nekoliko kaverni – prirodnih špilja. Na jednoj cigli za obzidavanje kaverni nalazi se natpis AFAESONIA. Voda je iz Novaljskog polja tekla kroz tunel jarkom u podu. Za posjetitelje je trenutačno uređen samo ulazni dio tunela.
      Kratka povijest buže: Vodovod je bio u uporabi u doba rimske vladavine na Pagu. Kasnije je  zapušten i djelomično zarušen, sve do sredine 19. stoljeća, kada je slučajno otkriven. O njemu do tada nije bilo nikakvih podataka. Istraživanje je obavljeno 1983.-1986., 1994. i 2007. Ustanovljeno je da je u Novaljskom polju najprije iskopan bunar, u kojem i sada stalno ima vode, a onda do njega iz Kisse prokopan tunel.  


Vrijeme posjeta: Tijekom ljetnih mjeseci svaki dan a u ostalo doba godine po dogovoru. Posjeti se preporučaju u manjim skupinama.
Trajanje posjeta: 10 minuta
Način rasvjete: Električna rasvjeta iz električne mreže
Turistička zanimljivost: Tunel s jarkom za vodu i tragovi ručnog kopanja dlijetom u živoj stijerni.
Promidžbeni materijal: Prospekti otoka Paga i Novalje, kao i knjižica “Rimski vodovod u Novalji”
O vodovodu brine: Grad Novalja, trg Franje Tuđmana 1, 53291 Novalja
Obavijesti: Muzej, tel. (053) 661-160 i Vesna Genona (ravnateljica muzeja) 091-575-7607
Više u literaturi:
Vlado Božić, 1987: Talijanova buža na otoku Pagu – zanimljiv umjetni podzemni objekt. Speleolog, god. 32/33, za 1984.-1985., str.35-42, Zagreb
Andriana Škunca, Aleksej Škunca i Ante Bonifačić, 2000: Rimski vodovod u Novalji. Str. 1-56, Novalja
Vlado Božić, 2008: Sanacija Talijanove buže. Speleolog, god. 55, za 2007., Zagreb, u tisku 


Skica položaja
Slika: Ulaz u muzej, u čijem se podrumu nalazi ulaz u Talijanovu bužu
Slika: Ulazni dio Talijanove buže osvijetljen električnom rasvjetom   0263
Slika: Speleolog u tunelu – voda teče jarkom po dnu tunela  0262
Slika: Tragovi dlijeta od ručnog kopanja tunela  0267
Slika: Bunar u Novaljskom polju u kojem još i danas uvijek ima vode i iz kojeg je tunelom tekla u Novalju  0168
Slika: Natpis AFAESONIA na jednoj cigli za obzidavanje tunela   0265
Slika: Pogled na odušnik s uklesanim udubljenjima kojima su se služili kopači kada su ulazili 
u tunel   0266
























17. TUNELSKO SKLONIŠTE “BUNKERI”


      Položaj i pristup: Tunelsko sklonište je umjetno stvoreni podzemni prostor uređen za posjet turista, a nalazi se u kanjonu Velike Paklenice. oko 3 km sjeveroistočno od Starigrad-Paklenice. Pristup je iz Starigrad-Paklenice prema istoku cestom do ulaza u Nacionalni park i dalje do parkirališta, odakle treba ići planinarskim putem još otprilike 5 minuta. Ulaz se nalazi u zapadnoj stijeni kanjona uz sam put.
      Kratak opis skloništa: Podzemni hodnici i dvorane iskopani su u živoj stijeni za sklanjanje vojske u slučaju atomskog rata, a onda zazidani i nikad korišteni. Sklonište ima više ulaza, od kojih se sada koristi samo jedan. Ukupna dužina svih hodnika i dvorana iznosi otprilike 550 m, a posjetitelji razgledaju oko 200 m. Sklonište se uređuje kao posjetiteljski centar NP. 
      Kratka povijest skloništa: Gradnja je počela 1950., trajala je 3 godine, a gradila ju je ondašnja Jugoslavenska armija za eventualno sklanjanje ljudi u slučaju atomskog rata. Za to vrijrme nitko od stanovnika Starigrad-Paklenice nije smio prolaziti kanjonom, čak ni stanovnici sela iznad Paklenice. Kad je sklonište bilo sagrađeno odmah je i zatvoreno, a ulazi zazidani i zakriveni kako se o postojanju sklonište ne bi ništa znalo. Otvoreno je početkom Domovinskog rata pomoću eksploziva, istraženo i postupno uređivano za posjet turista pa je od 1997. dostupno posjetiteljima parka.


Vrijeme posjeta: U određene dane i u dogovoru s upravom Nacionalnog parka
Trajanje posjeta: Oko 30 minuta
Način rasvjete: Električna rasvjeta iz javne mreže
Turistička znimljivost: Podzemne dvorane i hodnici
Promidžbeni materijal:  Prospekti Nacionalnog parka
O skloništu brine: JU Nacionalni park “Paklenica”, 23244 Starigrad-Paklenica, tel. (023) 369-202
Obavijesti: Nacionaln park “Paklenica”
Više u literaturi:
Ante Rukavina, 1993: Velikopakleničke tajne. Ekološki glasnik, br.9-10, za 1991-1992, str.50-56, Donja Lomnica
Željko Pljak, 2000: Atomsko sklonište. Hrvatske planine, str.466, Zagreb


Skica položaja
Slika: Dio kanjona Velike Paklenice gdje se nalaze ulazi u Tunelsko sklonište  0082 ili  0240
Slika: Ulaz u sklonište otvoren je rušenjem betonskog zida  0083
Slika: Jedan od hodnika   0086
Slika: Velika dvorana   0239
Slika: Sige na stropu jednog od hodnika   0085
Slika: Kipovi od kamena koje je stvorila priroda izloženi u jednom od hodnika skloništa  0084 i ili  0087






























18. GRAPČEVA ŠPILJA
      
      Položaj i pristup: Špilja se nalazi na središnjem dijelu otoka Hvara, na njegovom južnom obronku, oko 120 m južno od sela Humca na hrptu Hvara, otprilike 5 km zračne udaljenosti  jugoistočno od Jelse. Pristup je iz Jelse asfaltnom cestom na istok do zaselka Ispod Grablje, pa onda na jug oko 200 m do sela Humca. Iz Humca treba ići stazicom niz obronak do špilje. Druga je mogućnost teža ali ljepša, također iz Jelse, pješice ili na konju, prvo sjevernim obronkom otoka, a onda hrptom pokraj nekoliko vrijednih predpovijesnih i povijesnih gradina te živopisnih zaselaka do sela Humca i  dalje niz južni obronak do špilje.  
      Kratak opis špilje: Ulaz u špilju je u smjeru jugozapada i  zatvoren vratima. Iznad je postavljen solarni kolektor. Ukupna dužina špilje je 32 m, ima dvije dvorane veličine 14x5 m i 23x 22 m. Sadrži velike sigaste stupove između kojih vodi turistička staza i saljeva na bočnim stijenama. Osim sigastih ukrasa zanimljive su i sonde arheoloških iskapanja. 
      Kratka povijest špilje: Špilja je bila nastanjena od mlađeg kamenog doba do brončanog doba (4500 do 1000 g. pr. Kr.). Velika arheološka istraživanja proveo je u prvoj polovini 20. stoljeća akademik Grga Novak i tu otkrio mnoštvo kamenog i koštanog uruđa, oružja, nakita i keramike, između ostalog i ulomak keramike sa crtežom lađe – najstarijim takvim u Hrvatskoj. Radi zaštite onoga što je preostalo u špilji, na ulazu su 1956. postavljena vrata. Zbog tih arheoloških nalaza špilja je postala zanimljiva i turistima pa je sve više posjećuju. Krajem 2007. godine špilja je osvijetljena “štednim” svjetiljkama koje se napajaju električnom strujom iz solarnih kolektora. 


Vrijeme posjeta: U ljetnim mjesecima svakog dana, u  drugom razdobljupo dogovoru 
Trajanje posjeta: 20-30 minuta
Način rasvjete: Električna rasvjeta iz solarnih kolektora
Turistička zanimljivost: Špiljski ukrasi, naročito debeli stupovi i sonde arheoloških iskapanja
Promidžbeni materijal:  Nema
O špilji brine: JU za upravljanje zaštićenim prirodnim vrijednostima Splitsko-dalmatinske županije, 21000 Split, Prilaz braće Kaliterna, tel. (021) 332-322
Obavijesti: Konoba “Humac”, vodič Jakov Franičević, tel. 099-215-2415
Više u literaturi:
Grga Novak, 1955: Prethistorijski Hvar – Grapčeva špilja, JAZU, str. 1-381, Zagreb
Niko Duboković Nadalini, 1972: Humac – Grapčeva špilja, Jelsa, str.1-9


Skica položaja
Slika: Ulaz u Grapčevu špilju   P7290142  ili  P7290144
Slika: Staza između debelih sigastih stupova   P7290125
Slika: Posjetitelji u špilji  P7290118
Slika: Sigasti ukrasi u špilji   P7290132
Slika: Jedan od većih stupova u špilji  P7290129
(Snimio; Juraj Posarić)




























19. ĐUROVIĆEVA ŠPILJA
      
      Položaj i pristup: Položaj ove špilje jedinstven je u svijetu jer se nalazi ispod zračne luke – dubrovačke značne luke u Ćilipima. Ulaz u špilju nalazi se dvadesetak metara od kontrolnog tornja u krugu zračne luke, do koje se dolazi sa sjeverozapada iz smjera Dubrovnika i Cavtata a također i s jugoistoka iz smjera Grude i državne granice s Crnom Gorom. Za posjet špilji potrebno je doći u Zračnu luku i poći prema uočljivom kontrolnom tornju.
      Kratak opis špilje: Špilja sada ima umjetni ulaz. Prirodni ulaz u špilju bio je jamski, pa zatrpan i sada opet otvoren radi prirodnog provjetravanja špilje. U špilju se ulazi prokopanim tunelom dugim 37 m, a u nastavku se prostire u dužini oko 130 m, a kraj joj se nalazi 26 m ispod razine ulaza. Od ulaznog, blago nagnuta tunela, kroz špilju dalje vode kamene stube s ogradama, pokraj potočića koji izvire u “kapelici” i teče do jezerca. Špiljski kanal ima proširenja koja tvore dvorane, ali i suženja na prijelazu iz dvorane u dvoranu. Sve stijene i strop špilje bogato su ukrašene sigastim ukrasima. Zadnja, najljepša dvorana dobila je naziv “Dvorana Dubrovačke Republike”.
      Kratka povijest špilje: Špilja je dobila ime po zaselku Đurovići, čijem je stanovništvu ona bila odavno poznata, ali pod imenom Đurovića jama. Prvi su je počeli istraživati biospeleolozi još početkom 20. stoljeća, a nastavili speleolozi sredinom stoljeća. Kada je 1963. građena zračna luka, ulaz u jamu našao se na mjestu stajanke aviona. Zahvaljujući razumijevanju i dalekovidnosti graditelja zračne luke, jamski otvor je zatvoren, a područje stajanke iznad špilje dodatno zabetonirano kako se stabilnost špilje ne bi ugrozila. Ulaz u špilju omogućen je tada prokopanim tunelom. Novija istraživanja i proučavanja špiljske faune obavljena su u posljednih nekolko godina kada su članovi “Dinarida- Društva za istraživanje i snimanje krških fenomena” iz Zagreba, izradili projekt uređenja špilje po kojem je ona sada osposobljena za turističko razgledavanje.


Vrijeme posjeta: Kada god  radi zračne luke
Trajanje posjeta: 20-30 minuta
Način rasvjete: Električna rasvjeta iz električne mreže
Turistička zanimljivost: Sigasti ukrasi, potočić i jezerce
Promidžbeni materijal: Prospekt i razglednice
O špilji brine: Uprava zračne luke Dubrovnik
Obavijesti: Tomislav Macan, tel. (020) 773-344
Više u literaturi: Tihomir Kovačević: Đurovića jama – špilja, novi speleološki biser u turističkoj ponudi “Lijepe Naše”. Subterranea croatica, god. IV, br.6, 2006, str. 16-22, Karlovac


Skica položaja špilje
Slika: Geodeti na ulazu u tunel kojim se dolazi do špilje  Djurovićeva ulaz
Slika: Silaz iz tunela u prvu dvoranu   Djurovićeva prva dvorana
Slika: “Baldahin”   Djurovićeva baldahin
Slika: Bogato ukrašene bočne stijene u zadnjoj dvorani  Djurovićeva Dvorana Dubrov. 
Slika: Posjetitelji u zadnjoj dvorani -  Dvorani Dubrovačke republike   Djurovićeva Dvorana Dubrov.
(Sve snimke: Tihomir Kovačević)
















20. STRAŠNA PEĆ
      
      Položaj i pristup: Špilja se nalazi na središnjem dijelu Dugog otoka, na jugozapadnom obronku otočnog grebena, oko 200 m od mora iznad uvale Kamiškarte i oko 500 m jugozapadno od vrha Orljak (301 m). Do špilje se dolazi iz Zadra brodom na Dugi otok, u luku Savar ili Sali. S afaltne ceste Savar-Sali kod Rimskih kamenoloma skrene se na novo probijeni protupožarni put, koji ide u smjeru jugozapada, a potom prema jugu i nakon približno 3 km završava proširenjem (parkiralištem). Od parkirališta prema jugoistoku, nakon stotinjak metara, nalazi se ulaz u špilju. Do špilje se može doći i markiranom planinarskom stazom od Rimskih kamenoloma, u smjeru jugozapada, između vrhova Šišlavice i Ostravice (275 m) prema uvali Kamiškarti. Ako se na otok dolazi brodicom do uvale Kamiškarte, do špilje se može doći uređenom stazom po vododerini.
      Kratak opis špilje: Ulaz u špilju visok je 5 m i širok 10-ak metara, zatvoren rešetkastom ogradom s vratima. Špilja se sastoji o dviju velikih dvorana veličine 25x20 m i 30x15 m i blago je nagnuta prvo prema sjeveru, a onda prema jugoistoku. Špilja je bogato ukrašena svim vrstama špiljskih ukrasa, ali se ističu veliki sigasti stupovi i stalagmiti. Turistička staza provedena je kroz cijelu špilju, osim najdonjeg dijela, opremljena stubama i ogradama. 
      Kratka povijest špilje: Špilja je bila poznata odavno, ali se prvi puta spominje 1898. godine. Prvi su je istraživali članovi Planinsko-turističkog društva Liburnija iz Zadra. Zajedno s mještanima Savra, već 1900. uredili su je za turističke posjete. Na ulazu su postavili željezna vrata, kroz špilju  proveli stazu s mostićima i ogradama, a rasvjetu osigurali fenjerima koje je dao grad Zadar. Prvi veliki izlet organizirali su još iste godine brodom Pola iz Zadra. O špilji je tada mnogo pisano u ondašnjim novinama, čak su 1904. objavljene i dvije fotografije, snimljene u ulaznom dijelu šplje uz danje svjetlo (prve fotografije siga u špilji), ali je uskoro pala u zaborav i bila zapuštena. Ponovno je  uređena tek 2007. na prijedlog Vladimira Šarunića iz Savra.  


Vrijeme posjeta: Po dogovoru s Vladimirom Šarunićem
Trajanje posjeta: 30 minuta
Način rasvjete: Električna rasvjeta iz dieselskog agregata
Turistička zanimljivost: Lijepe sege, posebice sigasi stupovi
Promidžbeni materijal: Nema
O špilji brine: Vladimir Šarunić, Savar 23285 Brbinj 
Obavijesti: Vladimir Šarunić, tel. 091- 1166-578 i 098-1757-923
Više u literaturi:
Mirko Malez, 1953: Strašna peć na Dugom otoku. Naše planine, br.11-12, str.309-315, Zagreb
Tihomir Kovačević, 2007: Strašna peć kod Savra na Dugom otoku. Speleolog, god.54, za 2006. str.28-35, Zagreb


Skica položaja
Slika: Rešetkasta ograda s vratima na ulazu u špilju (snimio: Alan Čaplar)  5021912  ili  5021914
Slika: Stube s ogradom u ulaznom dijelu  Kamene stepenice
Slika: Podnevno sunce u špilji  Podnevno sunce u Strašnoj
Slika. Uređeni dio puta  po špilji  Uregene staze šljunak
Slika: Jedna od mnogih skupina siga  Jedna od mnogih skupina
Slika: Veliki sigasti stup oko kojega vodi turistička staza   Poslije uregenja
(Ostale slike snimio Tihomir Kovačević)






21. FEŠTINSKO KRALJEVSTVO
      Položaj i pristup: Špilja se nalazi u Istri, desetak km južno od Pazina, svega 2 km južno od mjesta Žminj, pokraj zaselka Feštini. U zaselak Feštini može se doći autom iz smjera Žminja (Pazina), iz smjera Barbana ili iz smjera Svetvinčenta 
      Kratak opis špilje: 
       Ulaz u špilju Feštinsko kraljevstvo je jamski, oblika nepravilnog ovalnog lijevka promjera 5 – 7 m, ozidan kamenim ziđem s kamenim stubištem koje od površine vodi do ulaznih vrata u špilju, oko 6 m ispod razine ulaza.
              Špilja obiluje stalaktitima, stalagmitima, stupovima, zavjesama, kristalima, ekscentičnim sigama i sigastim korama u kojima su oblikovana jezerca vode nakapnice. Obilni sigasti stupovi  praktično su pregradili špilju tako sa se čini kao da se sastoji od dviju dvorana i između njih postoje samo dva prolaza, istočni i zapadni. Špilja je duga oko 80 m i bogata sigastim ukrasima, među kojima se ističu “čarobnjakov šešir”, “kula babilonska” i “šišmišova krila”.
      Kratka povijest špilje: Špilje je okolnom stanovništvu poznata otprije ali je za turističke posjete uređena tek prije Uskrsa 2008. godine. 
Vrijeme posjeta: Po dogovoru s vodičima
Trajanje posjeta: 20-30 minuta
Način rasvjete: Električna rasvjeta iz električne mreže
Turistička zanimljivost: Lijepi sigasti ukrasi
Promidžbeni materijal: Prospekt
O špilji brine:  Natura Histrika, 52210 Rovinj, Aldo Rismondo 18, tel. (052) 830-582  
Obavijesti: Mirjana Orbanić, tel. 091-561-6327 i sige@pu.t-com.hr, također i Snježana Širol, tel. 091-721-2854 i snjezana.sirol@pu.htnet.hr 
Više u literaturi: Roman Ozimec, 2008: Špilja Feštinsko kraljevstvo – Nova turistička atrakcija u Istri. Meridijani, br. 125,  svibanj 2008., str.10, Samobor


Skica položaja
Slika: Ulaz u špilju  Feštinsko ulaz dio
Slika: “Čarobnjakov šešir”  Feštinsko P7140126
Slika: Debeli stupovi kao da nose svod špilje  Feštinsko P7140127
Slika: Strop bogat malim stalaktitima  Feštinsko P7140129
Slika: Šareni stalagmiti  Feštinsko P7140128
      (snimio: Juraj Posarić)
















































22. ŠPILJA MRAMORNICA
      
      Položaj i pristup: Špilja Marmornica nalazi se na krajnjem sjeverozapadu Istre, južno od sela Brtonigle, u vrtači obrasloj grmljem. Pristup je najlakši s ceste Brtonigla – Novigrad s koje treba sići kod zaselka Stancija Drušković.
      Kratak opis špilje: Špilja ima jamski ulaz, u obliku lijevka promjera 9 m, koji se nakon nekoliko metara smanjuje. Dubina ulaza je oko 6,5 m. Špilja je nepravilnog ovalnog oblika, duga 94 m, najveća joj je širina 51 m, a visina 5 m. Najniži dio špilje nalazi se 21 m ispod razine ulaza. U špilji ima mnogo raznih špiljskih ukrasa, malih stalaktita, velikih kupastih stalagmita, debelih stupuva i šarenih saljeva. Naziv “mramorna” špilja je  dobila po debelim prozirnim stupovima bjelkastožute boje. Dužina kružne turističke staze iznosi oko 220 m.
      Kratka povijest špilje: Mještanima Brtonigle špilje je poznata odavno. Još 1770. špilju je posjetio talijanski opat Alberto Fortis, također i 1775., i tada u špilji ostavio zapis. Krajem 19. stoljeća istraživali su je Talijani, a nedavno i istarski spelelozi, koji su se zauzeli za njezino uređenje.
      
Vrijeme posjeta: Po dogovoru s vodičima
Trajanje posjeta: 40 min 
Način rasvjete: Električna rasveta iz javne mreže
Turistička zanimljivost: Veliki špiljski prostor, masivni stalagmiti
Promidžbeni materijal: Nema
O špilji brine: Natura Histrika, 52210 Rovinj, Aldo Rismondo 18, tel. (052) 830-582 i Općina Brtonigla
Obavijesti: Stancija Drušković, 52474 Brtonigla, Franko Sterle tel. (052) 774-276 i (052) 774-313
Više u literaturi: Nema








Skica položaja
Slika: Ulaz u špilju je kraj kolskog puta u maloj obrasloj vrtači  Ulaz u špilju (Foto Juraj Posarić)  ili Mram_ulaz (Silvio Legović)
Slika: Turistička staza kroz špilju   Mramornica 7
Slika:  Bijeli stožac  Mramornica 1
Slika:  Heliktiti u stropu  Mramornica 4
Slika:  Kosi sigasti stup  Mramornica 9a
Slika: Bogato ukrašena špiljska dvorana  Mramornica 2
(Ostale slike Foto Silvio Legović)


























23. RUDNIK ZRINSKI


Položaj i pristup: Ulaz u rudnik nalazi se oko 150 m jugozapadno od planinarskog doma Grafičar na Medvednici kraj Zagreba. Do planinarskog doma vodi jednosmjerna asfaltna cesta pa se do njega može doći automobilom, polazeći iz Gračana, preko Blizneca i vrha Medvednice, pokraj Tomislavova doma do makadamskog odvojka (dugog oko 200 m) prema parkiralištu ispred planinarskog doma. Asfaltna cesta nastvavlja dalje jednosmjrno pokraj crkvice sv. Jakova, preko Kraljičina zdenca do Šestina. Do planinarskog doma može se doći i pješice po jednoj od označenih planinarskih staza, npr. iz Šestina Poučnom geološkom stazom preko Kraljičina zdenca..
Kratak opis rudnika: Područje gdje se nalazi uređen ulaz u rudnik poznato je kao Rudarski vrt, jer na neravnoj površini okolice ulaza još ima udubljenja od kopova i nasipa jalovine. Do sada je poznato više od 200 m rudarskih rovova, a za posjetitelje je uređeno otprilike 50 m. Iza ulazne dvorane, gdje se posjetitelji upoznaju s povješću rudnika i načinom rudarenja, silazi se u uređene rovove gdje se mogu vidjeti kipovi rudara u radnim položajima i čuti zvukove koji dočaravaju ondašnji tad u rudniku. Za sve posjetitelje rudnika osigurani su šljemovi.     
Kratka povijest rudnika: Rudarenje na Medvednici ima dugu tradiciju. Kralj Matija Korvin dao je 1463. grofu Ptru Zrinskom povlasticu za rudarenje, a njegov je potomak od 1527. počeo rudariti na ovom području, kopajući rudu galenit ili olovni sjajnik u kojemu ima i srebra, a koji je korišten za kovanje novca. Najviše se rudarilo početkom 17. stoljeća, kada je iskopana većina rovova ovog rudnika. Od tada je rudnik bio zapušten sve do 2004. godine, kada je osposobljen za turističko razgledavanje.


Vrijeme posjeta: Od travnja do listopada vikendom i praznikom od 10-14 sati
Trajanje posjeta: 30 minuta
Način rasvjete: Električna rasvjeta iz električne mreže
Turistička zanimljivost: Rudarski rovovi, kipovi rudara i zvukovi rudarenja
Promidžbeni matrijal: Prospekt
O špilji brine: Javna ustanova Park prirode Medvednica, Lugarnica Bliznec, Bliznec bb, 
10 000 Zagreb, tel.01/4586-317, fax.01/4586-318
Obavijesti: Park prirode Medvednica 
Više u literaturi:
Srećko Božičević, 1994: Zaboravljene zanimljivosti Medvednice. Hrvatski planinar, br.9-10, str.198-201, Zagreb
M. Čepelak, H. Malinar, D. Zgoršćak, V. Zec, 2001: Mineraloški vodič po Medvednici. Zagreb, str.21-24
Svi planinarski vodiči po Medvednici




Skica položaja
Slika: Prostor ispred ulaza u rudnik   0286
Slika: Kamen s natpisom ispred ulaza u rudnik   0287
Slika: Posjetitelji slušaju izlaganje vodiča prije spuštanja u rudarske rovove  0284
Slika: Prikaz kopanja  0285
Slika: Prikaz odvoza rude  0288
Slika: Dio rudarskog rova  0289
   


















24. VELA  SPILA
      
      Položaj i pristup: Vela spila nalazi se na otoku Korčuli, iznad Vela Luke, 130 m iznad mora, na južnom obronku brda Pirnski rat iznad uvale Kale. Do špilje je najlakše doći iz Vela Luke, uskom asfaltnom cestom iz uvale Kale, kroz maskenike slijedeći putokaze.
      Kratak opis špilje: Ulaz u špilju polukružnog je oblika, širok 10 i visok 4 m, zagrađen rešetkastom ogradom s vratima, okrenut prema jugozapadu. Ispred ulaza velika je zaravan nastala odlaganjem materijala iskopanog iz špilje. Špilja ima samo jednu dvoranu dugu 50 m, široku 30 m, a visoku 17 m, s dva otvora u stropu veličine 11 x 9 m i 5 x 4 m. Tlo se prema kraju špilje spušta za oko 5 m, ali sonde arheoloških i paleontoloških iskapanja mjestmično su duboke desetak metara. U špilji nema siga. Zbog velikih otvora u stropu osvijetljena je danjim svjetlom.  
      Kratka povijest špilje: Špilju su ljudi nastavali još krajem starijeg kamenog doba pa neprekidno kroz srednje i mlađe kameno doba sve do brončanog doba. Prve pisane podatke nalazimo u Korčulanskom statutu iz 15. stoljeća, a slijede oni iz sredine 19. stoljeća. Istraživanja i iskapanja obavljena su još početkom 20. stoljeća, a traju sve do danas. U špilji su iskopani brojni nalazi materijalne kulture kao što su kameni i koštani predmeti, keramika, životinjske kosti, hrana, školjke, figurice, posmrtni ostaci i dr. Sadašnja istraživanjna provodi Zavod za paleontologiju i geologiju kvartara HAZU. 
      
Vrijeme posjeta: U ljetno doba svaki dan, a u drugim razdobljima po dogovoru
Trajanje posjeta: 10-20 minuta
Način rasvjete: Danje svjetlo
Turistička zanimljivost: Velika dvorana, sonde paleontoloških iskapanja
Promidžbeni materijal: Prospekt otoka i Vela Luke, knjiga
O špilji brine: Centar za kulturu Vela Luke, 20270 Vela Luka, ul. 19, br.1, tel. (020) 813-001
Obavijesti: Centar za kulturu Vela Luke, Turistička zajednica Vela Luke, tel. (020) 813-619 
Više u literaturi:
Božidar Čečuk i Dinko Radić, 2005: Vela spila – višeslojno pretpovijesno nalazište Vela Luka, otok Korčula. Str. 1-300, Vela Luka


Skica položaja 
Slika: Ulaz u špilju zagrađen ogradom   Vela spila 3
Slika: Špiljska dvorana osvijetljena danjim svjetlom   Vela spila IPG9579
Slika: Napuštena arheološka sonda u dvorani  Vela spila 5
Slika: Sonda od arheološkog iskapanja  Vela spila IGP9353
 (Snimio: Dino Cetinić)
























25. ŠPILJA ŠIPUN


Položaj i pristup: Špilja se nalazi u samom gradu Cavatatu, na sjeveroistočnom dijelu poluotoka Rata, uz pješački put Brijeg. Pristup do špilje je s rive, ili iz Uvale tihe, ili iz Luke ulicom Preradovićeve Zorine (oko 5 min) slijedeći putokaze.
Kratak opis špilje: Špilja je duga 105 m, od čega na zapadni dio otpada oko 70 m, a na istočni oko 35 m. U istočnom kraku nalazi se mao jezero boćate vode, dugačko otprilike 15 m, čija se razina nalazi u razini mora. Nadmorska visina ulaza je 14 m. U špilji ima mnogo lijepih siga, od kojih su neke crne, što je posljedica korištenja baklji za rasvjetu.    
Kratka povijest špilje: Špilja je poznata još iz antičkog doba, otkad postoje legende o skrivenom blagu i o sv. Ilaru koji je stanovnike Epidauruma (današnjeg Cavtata) spasio od strašnog zmaja Voaza, koji je terorizirao okolno pučanstvo. Prvu znanstvenu raspravu o nekoj špilji u Hrvatskoj napisao je 1584. dubrovački znanstvenik Nikola Gučetić, i to na primjeru špilje Šipun. Špilju je poslije istraživalo i proučavalo mnogo speleologa i biospeleologa pa je o njoj napisano mnoštvo stručnih i popularnih članaka. Za posjetitelje je špilja prvi puta bila uređena 1978. i posjećivana sve do Domovinskog rata (1991.), kada se našla na okupiranom području pa je od tada bila zapuštena sve do 2008. godine, kada je počela obnova. U planu je ugradnja novih vrata, obnova staze i ograda te nova rasvjeta. 


Vrijeme posjeta: U ljetno doba svaki dan, a u drugim razdobljima po dogovoru
Trajanje posjeta: 30 minuta
Način rasvjete: Električna rasvjeta iz elektzrične mreže
Turistička zanimljivost: Lijepe sige i podzemno jezero
Promidžbeni matrijal: Prospekti o Cavtatu
O špilji brine: JU za upravljanje zaštićenim prirodnim vrijednostima Dubrovačko-neretvanske županije, ul. Branitelja Dubrovnika 41, tel. (020) 411-533
Obavijesti: Turistička zajednica Cavtat, tel. (020) 479-025
Više u literaturi:  
Srećko Božičević, 1979: Špilja Šipun – podzemna ljepotica južnoh jadrana. Priroda, br.9, str.280, Zagreb
Srećko Božičević, 1980: Cavtatska pećina Šipun – nova turistička atrakcija. Speleolog, god. 26/27, za 1978-1979, str.54, Zagreb 
Tihomir Kovačević, 2006: Špilja Šipun u Cavtatu. Hrvatska vodoprivreda, god. 15, br. 159, str.14-19, Zagreb
Vlado Božić, 2006: Legende o špilji Šipun u Cavtatu. Subterranea croatica, god.4, br.6, str.41-46, Karlovac 


Skica položaja, 2 naljepnice
Slika: Sadašnji ulaz u špilju koji će se promijeniti  Ulaz u Šipun foto (Foto Tihomir Kovačević)
Slika: Podzemno jezero boćate vode u prvoj dvorani špilje Šipun   Sipun jezero u prvoj dvorani (Foto Tihomir Kovačević)
Slika: U šipljskom kanalu špilje Šipun   292 Sipun
Slika: Bijeli stožasti stalagmiti   293 Sipun
Slika: Siga “Sveti Vlaho”  0160 Spun  ili  294 - Sipun
Slika: Stube i ograda za silaz u špilju  0162 Sipun
Slika: Bijeli stalagmit  na podu špilje   0161 Sipun  ili  295 Sipun
 














26. ŠPILJA  OVČARICA


Položaj i pristup: Špilja se nalazi na središnjem dijelu otoka Cresa, na visoravni između sela Belej i sela Ustrine. Na otoku ovu špilju zovu Pećina Ovčarica (naglasak na i). Prilaz je s asfaltne ceste Cres-Osor. Na dijelu ceste između sela Beleja i sela Ustrine, kod oznake za špilju, treba skrenuti na stazu u smjeru zapada, kojom se do špilje može doći jedino pješice (oko 1 km) ili biciklom uređenom brdskom biciklističkom stazom (oko 2 km). Bicikl se može dobiti u Beleju u seoskom gospodarstvu Kučić (pokraj table Belej iz smjera Osora).


Kratak opis špilje: Ulaz u špilju nalazi se u maloj vrtači s polušpiljom u koju se spušta polukružnim stubama do dubine 6 m. Vrata su posebne izvedbe (vodoravne šipke od kojih se svaka zaključava lokotom). Špilja ima jedan jednostavan kanal dužine oko 50 m, ali bogato ukrašen sigama, posebice saljevima. Mnogim detaljima špilje već su nadjenuta razna imena kao, primjrice, zmaj Ker, starac Not s mjehom, lovac Ben i dr. Stube su građene od prirodnog kamena, a ograde od drva (za sada). Rasvjeta sa štednim žeruljama postavljena je tako da se one uopće ne vide kao ni kablovi do njih.  


Kratka povijest špilje: Do 1968. špilja je bila poznata kao “Pećina”. Naziv Ovčarica špilja je dobila po brojnim posjetama seoskih čuvarica ovaca (ovčarica), koje su dolazile u polušpilju u vratači kako bi se sklonile od nevremena i u njoj si spravljale jelo. Tada je bila poznata samo ulazna dvorana. Od 1968. u špilju su počeli dolaziti i mladići, koji su otkopavanjem otkrili nastavak špilje. Špilja se uređuje od 2004. godine, ali će se uređivati i dalje. Još slijede arheološka, biospeleološka i druga istraživanja.


Vrijeme posjeta: Tijekom cijele godine u dogovoru s vodičem
Trajanje posjeta: 20-40 minuta
Način rasvjete: Električna rasvjeta iz dieselskog agregata
Turistička zanimljivost: Sigasti ukrasi u špilji i specijaliteti seoskog gospodarstva 
Promidžbeni materijal: Prospekt (plakat veličine A3)
O špilji brine: Obiteljsko gospodarstvo Jordan Kučić, 51555 Belej, otok Cres, tel. (051) 524-102 i 098-985-8856
Obavijesti: Čuvar i vodič Jordan Kučić 
Više u literaturi: Nema


Slike: 
 Skica položaja
Slika: Silaz u vrtaču s polušpiljom   Ovcarica P1010037 (foto: Tihomir Kovačević)
Slika: Dio turističke staze    Ovcarica P1010058 (foto: Tihomir Kovačević)
Slika: Ograda uz turističku stazu    Ovcarica P1010065  (foto: Tihomir Kovačević)
Slika: Završetak turističke staze   Ovcarica P1010083  (foto: Alan Kovačević)
Slika: Saljev na kraju špilje   Ovcarica P1010137  (foto: Tihomir Kovačević)
Slika: Zasigana niša   Ovcarica P1010057  (foto: Tihomir Kovačevi


Napomena:
U tijeku je uređenje špilje Golubnjače u Bukovici kod Kaštela Žegarskog blizu Obrovca.








POLUUREĐENE  ILI  POLUTURISTIČKE  ŠPILJE
      Ovdje su svrstane  špilje koje su nekad bile prave turističke špilje, ali su danas zapuštene, i sve špilje koje se tek pripremaju da postanu prave turističke. Osnovna im je značajka da u njima ima lijepih sigastih ukrasa, da su razmjerno dobri pristupni putevi, da su putevi kroz špilju lako prohodni, iako neki zapušteni, ali sve te špilje nemaju osiguranu rasvjetu, niti se o njima itko brine. U tu skupinu spadaju:
1.  Špilja Siča ili Vodena jama kod Siče blizu Karlovca, mala je špilja duga 40 m. Do nje je obnovljen put, a u špilji su obnovljene stube do jezerca. Za kišnih dana u špilji može biti blata. Zanimljivi su saljevi, jedan sa zasiganom slamom od nekadašnjih baklji i malo jezero.
Slika: Stube do jezerca  0014 Sica
Slika: Jezerce u Vodenoj jami kod Siče  0013 Sica


2.  Ledena špilja u parku Golubinjak kod Lokava duga je 110 m i kroz nju je nekada bio sagrađen dobar kameni put (sada zapušten, ali prohodan). Špilja ima velik otvor u stropu kroz koji zimi napada snijeg pa se stvori led koji se zadrži do ranog ljeta. Za prolaz u dublji dio špilje treba prijeći preko mogućeg leda. U špilji nema siga, nego mnogo urušenog kamenja, ali je i to zanimljivo.
Slika: Ledene sige u Ledenoj špilji u Golubinjaku  0009 Ledena spilja
Slika: Zadnja dvorana u ledenoj špilji   0010 Ledena spilja


3.   Špilja Šparožna kod Kastva blizu Rijeke poznata je još iz 19. stoljeća, kada je bila uređena i zaštićena, što je nedavno ponovno učinjeno. Špilja je duga 455 m, ima uređen kameni put i na ulazu željezna vrata, a obiluje prostranim kanalima i lijepim sigastim ukrasima, iako su mnogi oštećeni. Za razgledavanje se valja obratiti speleolozima u Kastvu, koji imaju ključ od špilje.
Slika: Ulaz u Šparožnu špilju   0277 Sparozna –ulaz u spilju  (Branko Jalžić)
Slika: Veliki saljev u Šparožnoj špilji     0015 Sparozna  ili 
Slika: Završni dio lijevog kraka špilje Šparožne  0016 Sparozna 


4.  Medina špilja kod Perušića nalazi se nedaleko od uređene špilje Samograd. Duga je 150 m. Stube za silaz u špilju odnešene su početkom prošlog stoljeća, ali se unatoč tome u špilju može ući. Stube i putovi u špilji u dobrom su stanju. U špilji prevladavaju sige u bijeloj i crvenoj boji, s posebnim kontrastima.
Slika: Ulaz u Medinu špilju   0011 Medina spilja
Slika: Silaz u završnu dvoranu Medine špilje   0012 Medina spilja


5.  Plitvičke špilje: Špiljski park, Janečekova, Kostelčeva, Golubnjača, Špilja vile Jezerkinje i Velika Mračnjača, bile su nekoć, kao i druge špilje u parku, dobro uređene. Kroz male polušpilje ispod sedrene barijere slapa na Gornjim jezerima bio je proveden put (Špiljski park), sada zapušten, ali se kao i drugi putevi postupno obnavljaju. Na ulazu u Janečekovu špilju na Gornjim jezerima, dugu oko 50 m, s malim jezerom i mnoštvom sigastih ukrasa, bila su postavljena vrata kada se uređivao put kroz Gornja jezera (1928.), ali se slap pokraj špilje postupno premjestio tako da sada pada točno preko ulaza pa se u špilju ne može ući bez a da se ne smoči.
      Na Donjim jezerima pokraj slapa Plitvice bila je 1933. uređena Kostelčeva špilja, duga oko 30 m, (cijela se prostire ispod ceste) i bogata sigama. Do nje je kao i kroz špilju put zapušten, ali prohodan. Godine 1931. nizvodno od Prvog pada Korane bile su uređene i osvijetljene električnom rasvjetom špilja Golubnjača (duga 165 m) i Špilja vile Jezerkinje ili Crna špilja (duga 105 m). Sada je u Špilju vile Jezerkinje teško ući, jer se ispred ulaza stvorilo jezero pa je potreban čamac. U špilji još postoje dobre betonske stube i željezne ograde, te mnogo lijepih očuvanih sigaastih ukrasa. Kada se uredi put na dijelu parka nizvodno od Sastavaka moći će se posjetiti i špilja Golubnjača, velika ulazna dvorana osvijetljena danjim svjetlom, a s vlastitim svjetlom i lijepo zasigane špiljske kanale. Posjet olakšavaju betonske stube, most i ograde. Ranijih se godina moglo doći i do špilje Velike Mračnjače, koja se nalazi niže Golubnjače, a moći će se ponovno tek kada se obnovi put. U toj špilji nema siga ali je zanimljiva zbog velikih bijelih stijena.
Slika: Špiljski park na Gornjim jezerima  0186 Spiljski park
Slika:  Jezerce u Janečekovoj špilji  0170 Janecekova spilja
Slika: Vodopad preko ulaza u Janečekovu špilju  0169 Ulaz u Janecekovu
Slika: Zasigani mostić u Kostelčevoj špilji  0175 kostelčeva
Slika: Jezerce u Kostelčevoj špilji  0176 kostelceva
Slika: Špilja Pakal  0171
Slika: Kaluđevova Donja špilja 0173
Slika: Kaluđerova Gornja špilja  0174
Slika: Prilaz Špilji Milke Trnine 0172
Slika: Pogled iz ulazne dvorane špilje Golubnjače na Koranu  0177 Golubnjaca
Slika: Posjetitelji iza mosta u špilji Golubnjači  0178 Golubnjaca
Slika: Ulaz u Špilju vile Jezerkinje  0179 Spilja vile jezerkinje
Slika: Stube posebnog oblika u Špilji vile Jezerkinje  0180 Spilja vile jezerkinje
Slika: Zadnja dvorane u Špilji vile Jezerkinje  0181 Spilja vile jezerkinje


6.  Gospodska špilja pokraj izvora Cetine, duga je više od 2 km, u prvih 180 m kanala lijepo zasigana, ali pocrnjela od mnogobrojnih baklji nekadašnjih posjetitelja. U ulaznom dijelu sagrađene su kamene stube koje su još u dobnrom stanju, ali su u unutrašnjosti oštećene. Zbog mjestimičnog blata potrebno je imati dobru obuću.
Slika: “Vrata” u Gospodskoj špilji  0154 Gospodska Spilja
Slika: Crne sige u prvom dijelu špilje – posljedica osvjetljavanja špilje bakljama  0155 Gosposka Spilja


7.  Špilja Vidovica na Vidovoj gori otoku Braču, duga 48 m, bila je 1960. uređena (put do špilje, vrata, prolaz kroz suženje i stube). Posjećivali su je planinari, jer obiluje lijepim sigama, ali od 1972., kada je planinarski dom izgorio, nema više posjetitelja pa je špilja zapuštena. Sa samog ulaza prekrasan je pogled na Bol, Zlatni rat, Hvar i druge otoke. 
Slika: U drugoj dvorani špilje Vidovice  0158 Vidovica
 
8.   Močiljska špilja pokraj Dubrovnika iznad Mokošice, duga 590 m, zbog lijepih sigastih ukrasa bila je uređena 1937. godine (postavljena vrata, koja stoje i danas, te uređeni putevi). Unatoč postavljenim vratime, u špilju se može ući i razgledati je.
Slika: Dio špilje sa sagrađenim stubama u Močiljskoj špilji  Mociljska 45340024 (Snimio: Hrvoje Cvitanović)
Slika: Sigasti ukrasi u Močiljskoj špilji  Mociljska 45340023 (Snimio: Hrvoje Cvitanović)


10. Jakasova špilja na Korčuli iznad uvale Rasohatice otkrivena je još 1913. u i njoj su nađeni artefakti iz mlađeg kamenog doba. Do špilje vodi staza jer se nalazi na privatnom imanju Ante Jakasa, koji je špilju, radi zaštite od uništavanja, zatvorio rešetkom s vratima. Špilja je prostrana, duga 94 m, lako prohodn i obiluje lijepim sigastim ukrasima. Za posjet se treba javiti vlasniku zemljišta koji ima ključ. 
Slika: Ulaz u Jakasovu špilju  0163 Jakasova Spilja
Slika: Velika dvorana u Jakasovoj špilji  0164 Jakasova Spilja
Slika: Jedan od većih sigastih saljeva 0165 Jakasova Spilja




Napomena:
Ove špilje preporučuje se razgledati u pratnji speleologa.




UREĐENE MALE ŠPILJE I POLUŠPILJE


      Ovdje su nabrojene male špilje i polušpilje do kojih je uređen pristup (put) i koje se mogu razgledati uz danje svjetlo. Budući da se te špilje nalaze na području o kojemu netko vodi brigu, to su putovi do njih relativno dobri. Riječ je o malim špiljama, ali za predio u kojem se nalaze, one su svojevrsna turistička zanimljivost. To su: 
1.  Špilje i jame na Horvatovim stubama na Medvednici iznad Zagreba, moguće je razgledati slijedeći planinarski put Horvatovih 500 stuba, i to Patuljkovu špiljicu dugu 2 m, Tisin ponor (-15 m), Ponor II (-4 m), Ponor III (-9 m), špilju Medvednicu, dugu 25 m, kroz koju prolazi put, i špilju Malu Medvednicu (dugu 12 m), u kojoj su nađene kosti medvjeda, po čemu su špilje dobile ime. Put kroz park Horvatove stube dobro je održavan kao i prilazi i oznake do špilja i jama.
Slika: Djeca uz Patuljkovu špiljicu  0094 Horvatove stube
Slika: Gornji ulaz u prolaznu špilju Medvednicu na Horvatovim stubama  0093 Horvatove stube
Slika: Ulaz u špilju Malu Medvednicu  0092 Mala S. Medvednica


2.  Polušpilja Hušnjakovo u Parku evolucije u Krapini, može se razgledati u bilo koje doba. Ispred nje se nalaze kipovi pračovjeka (homo neanderthalensisa) u prirodnoj veličini, čije su kosti tu pronađene. Polušpilja se nalazi u sastavu Muzeja evolucije, koji svakako treba posjetiti, a valja razgledati i kipove životinja koje su živjele kad i pračovjek, te posebno kip špiljskog medvjeda, također u prirodnoj veličini.


Slika: Kipovi neandertalske obitelji u Parku evolucije u Krapini  0091 Husnjakovo
Slika: Kip špiljskog medvjeda u Parku evolucije u Krapini  0090  Spiljski medvjed


3.  Špilje i jame u Park-šumi Golubinjak pokraj Lokava bile su uređena još u 19. stoljeću. U parku ima mnogo monolitnih stijena visokih kao što su smreke u šumi. Na stijenama vježbaju speleolozi i slobodni penjači. Ima više malih špilja i jama iz kojih uvijek struju hladan zrak. Od većih objekata treba spomenuti Golubinju špilju, dugu petnaestak metara, kroz koju prolazi označena staza, i Paklena vrata – prirodni most. Ispod mosta također vodi označena staza, kojom se dolazi do Ledene špilje. Staza vodi i do jamskog ulaza u Ledenu špilju (otvor u stropu Ledene špilje). Staze se dobro održavaju pa je park izvrsno mjesto za šetnje i odmor. U Golubinjaku se održavaju natjecanja drvosječa.
Slika: Ulaz u Golubinju špilju  0088 Park Golubunjaca  ili
Slika: Ulaz u Golubinju špilju  Golubinja spilja DSC04885
Slika: “Paklena vrata” u Park-šumi Golubinjaku 0089 Paklena vrata  
Slika: Obavjesna ploča u Golubinjaku   0024 Golubinjak


4.  Špilja i ledenica u vrtači Varnjači na sjevernom Velebitu odnedavno su lakše pristupačne planinarima koji su vični koristiti se postavljenim čeličnim užetima i klinovima, jer je probijen i označen put od Premužićeve staze do ulaza u vrtaču. Vrtača je duboka stotinjak metara, okomitih i strmih stranica, na čijem se dnu nalazi ledenica s vječnim snijegom i ledom (dubokim najmanje dvadesetak metara) i špilja koja ima otvor u stropu (jamski ulaz). Na dno vrtače, do ledenice, ljudi  su se prvi puta spustili još 1930. (alpinističkom tehnikom), među njima i jedna žena. 
Slika: Na dnu ledenice u vrtači Varnjači   0260 Varnjaca
Slika: Divovske škrape u vrtači Varnjači gledane iz špilje   0259 Varnjaca




ŠPILJE  UREĐENE  BEZ  TURISTIČKIH  NAMJERA


      U Hrvatskoj ima i špilja koje su uređivane u razne praktične, a ne turističke svrhe. Neke se od njih još i danas upotrebljavaju u svrhu za koju su uredene, ali su turistički zanimljive pa ih turisti  posjećuju. Do njih su uređeni putevi, neke se mogu razgledati uz danje svjetlo, ali je za neke od njih potrebno imati vlastiti izvor svjetlosti. To su:


1. Špilja grofa Jankovića na Jankovcu na Papuku. Nekoć je bila uređena kao grobnica grofa Jankovića pa je tu bio postavljen sarkofag, a ulaz zatvoren željeznom ogradom s vratima i stubama. Nažalost vrata su razvaljena, sarkofag provaljen i oštećen, a špilja zapuštena. Do špilje duge 8 m vodi dobra staza pa se špilja može razgledati uz danje svjetlo. 
      Preporuča se razgledati i špilju hajduka Maksima Bojanića nedaleko od ove grofa Jankovića, dugu 20 m, do koje također vodi staza. Nju je hajduk Bojanić navodno uredio za privremeni boravak (sklanjanje). Za razgledanje je potrebno vlastito svjetlo.
Slika: Špilja grofa Jankovića      treba dati Ante Pelivan
Slika: Špilja Maksima Bojanića   treba dati Ante Pelivan




2. Titova špilja na Visu u stvari je niz malih špilja i polušpilja uređenih 1943. za boravak Vrhovnog štaba Narodnooslobodilačke vojske. Uređena je bila prostorija u kojoj se baravio Josip Broz i više njih za njegovo osoblje, a jedna veća za sastanke. Do Domovinskog rata to je bio zaštićeni povijesni spomenik. Sada je napušten, ali postiju namjera da se cijeli park obnovi kao povijesni spomenik, jer ga posjetitelji Visa stalno posjećuju. Sve špilje mogu se razgledati uz danje svjetlo.
Slika: Ulaz u špilju uređenu za boravak Josipa Broza (Titova špilja) na Visu   0095 Titova spilja
Slika: Špilja za sastanke Titovog štaba  0096 Titova spilja


3. Marasovićeva špilja u kanjonu Velike Paklenice, duga 19 m, prgrađena je zidom s vratima, i prilagođena boravku ljudi i stoke. Odavno je napuštena, ali je zanimljiva posjetiteljima Nacionalnog parka, pa je često posjećuju, koji je mogu razgledati uz danje svjetlo.
Slika: Marasovićeva špilja u Velikoj Paklenici  0027 Marasovićeva spilja


4. Izvor-špilja u Zalužnici pokraj Vrhovina nekoć je bila jama (bunar) sa stalnom vodom pa je prokopan vodoravni kanal do podzemnog izvora. Sada izgleda kao špilja u koju se silazi stubama. Jamski ulaz je obzidan i zatvoren poklopcem. U jesen,  zimi i tijekom proljeća, kada ima mnogo vode, ona poplavi cijelu špilju pa izlazi na površinu preko stuba. Ljeti, kada je manje vode, u špilju se može ući stubama (desetak metara s vlastitim svjetlom) do jezerca, koje nikad ne presušuje. 
Slika: U proljeće iz izvor-špilje u Zalužnici istječe velika količina vode  0097
Slika: Sifonsko jezerce u izvor-špilji u Zalužnici ljeti  0098


5.  Špilja Svetinja pokraj Gračaca je kapelica koju redovno posjećuju pravoslavni vjernici i “bolesni”. Postoji, naime, vjerovanje da će, ako se u špilju donese odjevni predmet s bolesnog dijela tijela, taj dio ozdraviti, a također i vjerovanje da će nerotkinja sigurno zanijeti donese li kakav muški odjevni predmet. U špilji se zato svake godine skupi mnoštvo različitih odjevnih predmeta. Misa se održava u crkvici sv. Marka ispred špilje ili na sagrađenom oltaru u špilji. Zbog vjerovanja u čudesnu moć špilje, ovamo dolaze i posjetitelji znatiželjnici. Za razgledanje je potrebno vlastito svjetlo.
Slika: Ulaz u špilju Svetinju  0099
Slika: Ulazni dio špilje Svetinje  0100
Slika: Odjevni predmeti u špilji Svetinji uz oltar gdje se obavlja bogoslužje   0101




6.  Špilja Vindija pokraj Donje Voće blizu Varaždina, duga 45 m, u znanstvenom je svijetu postala poznata po nalazima suvremenika krapinskog pračovjeka, ali i nalazima naših mlađih predaka (homo sapiens), koji su tu obitavali gotovo do današnjih dana. U neporemećenim slojevima špiljskih taložina, debelim do 12 m, geolozi, arheolozi i paleontolozi nalaze vrijedan materijal za proučavanje razvoja čovjeka, životinjskog svijeta i klimatskih prilika u prošlosti. Špilja Vindija jedna je od kontrolnih točaka Planinarskog puta po Ravnoj gori, koji održava Planinarsko društvo Ravna gora iz Varaždina. Zbog zanimljivosti koje sadrži, špilju ne posjećuju samo planinari, nego i drugi znatiželjnici i razgledaju je uz danje svjetlo. U planu je ugradnja zaštitne ograde s vratima. 
Slika: Ulaz u špilju Vindiju  0102
Slika: Unutrašnjost špilje Vindije   0103 




7.  Špilja Nakovana na Pelješcu postala je poznata tek 2002. godine, kada su u njoj obavljena opsežna arheološka istraživanja. Utvrđeno je da je u doba vladavine Ilira na tom prostoru, špilja bila njihovo svetište. Od ranije je na ulazu bio sagrađen suhozid, za čuvanje stoke, a sada su, zbog zaštite nalazišta, postavljena rešetkasta vrata između ulazne dvorane i dvorane s nalazima. Špilja je duga 55 m i može se razgledati samo ulazni dio osvijetljen danjim svjetlom.
Slika: Ulazni dio špilje Nakovane  Spila ulaz (Stašo Forenbaher) 
Slika: Unutrašnjost špilje u vrijeme arheoloških iskapanja   Svetiste Nikola 1  (Stašo Forenbaher)
Slika: Postavljanje vrata u zaštićeni dio špilje  PA271871 (Stašo Forenbaher) 


8.  Špilja Zeleni vir pokraj Skrada, duga 55 m, posjetiteljima je zanimljiva jer u njoj mogu uz danje svjetlo vidjeti branu sagrađenu za hidroelektranu (“munjaru”) smještenu stotinjak metara ispod špilje. Osim velikog ulaza, jezera i brane, lijepo je vidjeti i slap potoka “Prskalo”,  koji se s visine od tridesetak metara obrušava uz sam otvor špilje, a također naborane i presavijene slojeve stijena iznad ulaza u špilju.
Slika: Ulaz u špilju Zeleni vir, iznad kojeg se nalaze savijeni slojevi stijena i slap potoka   0105
Slika: Jezero s branom u špilji Zeleni vir  snimiti sa CD-a, slika br.P4270526


Ovakvih špilja ima još nekoliko, ali su nabrojene samo neke karakteristične.




NEUREĐIVANE ALI POSJEĆIVANE ŠPILJE


      Ima špilja koje se nalaze u blizini planinarskih i turističkih puteva ili turistickih središta i do njh vode staze. To su sve lako pristupačne špilje. Neke od njih lako su prohodne tako da kroz njih nije potrebno uređivati puteve. Uz vlastito svjetlo i bolju obuću lako ih je moguće razgledati u cjelosti ili barem djelomično. Takve su špilje:
1.  Velika peć na sjeverozapadu Medvednice, duga 19 m. Čest je cilj izleta zagrebačkih planinara, koji vole ovamo odlaziti zbog malo zahtjevnijeg planinarskog puta i činjenice da su tu malu špilju posjećivali i naši prethodnici još koncem 19. stoljeća. Za razgledavanje je potrebno vlastito svjetlo.
Slika: Velika peć na Medvednici  0052


2.  Đulin ponor u Ogulinu pogleda gotovo svaki posjetitelj Ogulina i svaki planinar koji odlazi prema Kleku, jer se nalazi u samom gradu. Uz ponor je vezana legenda o djevojci Đuli koja se zbog nesretne ljubavi bacila u nj. Ponor je nažalost povremeno veliko smetište, iako je to ulaz u u najduži špiljski sustav u Hrvatskoj. Svaki put kada rijeka Dobra ponire u Đulin ponor (protok vode regulira brana sagrađena uzvodno) ona nanese novo smeće i otpada. Ogulinske vlasti čine velike napore da se smetište sanira. Razgledati se, bez speleološke opreme, može samo ulazni dio špilje.
Slika: Ulazni dio Đulinog ponora uvijek je pun smeća  0053  ili 0054


3.  Hajdova hiža na brdu Drgomlju iznad Delnica jedna je od kontrolnih točaka Goranske planinarske obilaznice. Poznata je još iz 19. stoljeća i često posjećivana. Put do nje vrlo je zahtjevan (staza je strma), ali je zato zadovoljstvo veće. Uz danje svjetlo može se razgledati velika ulazna dvorana, a uz vlastito svjetlo i pratnju speleologa i prostrane špiljske kanale bogate sigastim ukrasima.
Slika: Jezero u Hajdovoj hiži  0056
Slika: Speleolozi u strmom kanalu Hajdove hiže  0055
 
4.  Muževa hižica pokraj Skrada, duga 120 m, završetak je turističke staze kroz kanjon Vražji prolaz. Svatko tko prođe kanjon obično se popne i u špilju te se tu odmori prije povratka. U ulaznom dijelu nema siga, nego dublje u špilji, za što treba vlastito svjetlo
Slika: Veliki otvor špilje Muževe hižice   treba snimiti s diskete, br.P4270569 (Muzeva hizica – ulaz)


5.  Pazinski ponor u Pazinu je špilja u koju ponire rječica Pazinčica. Do ulaza u sam ponor vodi planinarska staza koju visoka voda često ošteti. Ponor je proglašen spomenikom prirode kojeg valja štititi. Iako silaz do otvora ponora nije lagan mnogi posjetitelji Pazina ne žale truda da se spuste stazom du ulazne dvorane i tu se podsjete na roman Julesa Vernea o putu u središte zemlje. Zbog vlastite sigurnosti ne preporuča se ići dalje od ulazne dvorane (u dosegu danjeg svjetla).
Slika: Posjetitelji uz rječicu Pazinčicu na ulazu u Pazinski ponor  0058


6.  Vukušić snježnica nalazi se blizu početka Premužićeve staze na sjevernom Velebitu i jedna je od kontrolnih točaka Velebitske obilaznice. Do nje vodi markirana staza sa ceste Zavižan-Lomska duliba. To je mala špilja duga dvadesetak metara, s jednim špljskim i jednim jamskim ulazom. Zimi kroz oba otvora napada snijeg pa se zadrži i tijekom ljeta, što predstavlja lijepo osvježenje svakom posjetitelju. Valja biti oprezan pri hodanja po snijegu i ledu jer se povremeno stvori jezerce hladne vode. Za razgledavanje je potrebno vlastito svjetlo.
Slika: Speleolozi u Vukušić snježnici  0257  
Slika: Snijeg, ledene sige i ledeno jezerce u Vukušić snježnici  0258


7.  Medvedina špilja na otoku Biševu je morska špilja duga 165 m, na kraju koje se nalazi žalo. Nekada je u špilji obitavala morska medvjedica, ali su je ljudi svojim posjetima otjerali. Do kraja špilje može se doći čamcem, ali je potrebno imati vlastito svjetlo. U tijeku je velika akcija zaštite medvjedice pa se može dogodoiti da posjeti budu zabranjeni.
Slika: Ulaz u Medvedinu špilju   0060


8.  Zelena špilja na otoku Ravniku pokraj Visa je morska špilja duga pedesetak metara, s dva ulaza kroz koje se u špilju može ući čamcem. Na kraju špilje nalazi se žalo, a u sredini šplje na stropu otvor kroz koji oko podneva prodire snop svjetla. Kako se na dnu špilje nalazi zelena trava, snop svjetla daje cijeloj špilji zelenu boju. Kada se uzburka površina vode ispod snopa svjetla (npr. veslom), svjetlo se odbija i od površine vode i od dna, pa nastaje posebno zanimljiva zelena svjetlosna igra. Špilja se može razgledati uz danje svjetlo.
Slika: U unutrašnjosti Zelene špilje na otoku Ravniku  0061


9.  Špilja Rača na Lastovu duga je 70 m i obiluje lijepim sigastim ukrasima. Zanimljivo je u špilji pogledati i neokoliko natpisa iz 19. stoljeća, kao i mjesta arheoloških iskapanja. Špilja nikad nije bila uređivana za posjećivanje, ali je lako prohodna i do ulaza vodi staza. Za posjet špilji treba se obratiti Turističkoj zajednici u Lastovu.
Slika Ulaz u špilju Raču   Raca ulaz Helena (Snimio: Marko Lukić)
Slika: U popodnevnim satima sunčeve zrake prodiru dauboko u unutrašnjost 
špilje Raca P2220090 (Snimio: Hrvoje Cvitanović)


  
ŠPILJE  I  JAME ZA  POSJETE  SPELEOLOZIMA    


1. Špilja Gromača nalazi se oko 2 km istočno od sela Gromača pokraj Dubrovnika. Istražena je 1985. u dužini od 2172 m i dubini 212 m. Zbog prekrasnih sigastih ukrasa postoji želja da se uredi za turističko razgledavanje, ali je za sada mogu razgledati samo speleolozi sa svojom opremom. Na dubini od 85 m, oko 750 m daleko od ulaza, nađeni otisci bosih nogu ondašnjih posjetitelja špilje stari oko 6000 godina, sada ograđeni radi zaštite. Istraživanja se još obavljaju u najdonjem dijelu špilje. Za razgledavanje treba se obratiti dubrovačkim ili zagrebačkim speleolozima.
Slika: Ulaz u špilju zatvoren rešetkastim vratima  0033
Slika: Dugački saljev  0034
Slika: Sigasti ukrasi u špiljskom kanalu   0035
Slika: Speleolozi na “Spužu”  0038
Slika: “Podmornica”  0036
Slika: “Lopoči”  0037


2. Modrič špilja u Rovanjskoj pokraj Starigrada-Paklenice otkrivena je i istražena 1985. godine. Špilja je duga 829 m i gotovo vodoravna. Ulaz je vrlo nizak (puzanje i provlačenje), zatvoren rešetkastim vratima, ali se iza ulaznog dijela nalaze prostrani kanali bogati sigastim ukrasima. U špilji su nađeni ostaci špiljskog medvjeda, keramike i ljudskih kostiju. Za posjetu špilji valja se obratiti upravi Nacionalnog parka Paklenica ili speleolozima u Zadru, koji imaju ključ od špilje i organiziraju vodiče.
Slika: “Meduza”   0041
Slika: Puknuti stupovi koji rastu dalje  0040
Slika: Popucale sige zbog uleknuća tla  0043
Slika: Naranđasti saljev   0042


3. Jama Vrtlina na južnom Velebitu je špilja s jednim velikim i dva manja jamska ulaza, nalazi se na planinarskoj stazi (jedan od otvora udaljen je 1 m od staze!) Veliko Rujno – Tatekovo sklonište na Stapu. Glavni ulaz ima oblik ogromne strme i prevjesne ponikve, duboke oko 70 m, niz čiju su stmu stranu postavljeni klinovi i čelično uže za pridržavanje pri silasku. Dalje se nastavlja špilja duga oko 900 m, mjestimično široka do 80 m, na bočnim stranama bogata sigastim ukrasima. 
Slika: Silaz u jamu Vrtlinu pomoću ugrađenog čelićnog užeta i klinova   0073
Slika: Ulazna dvorana  0074
Slika: U sredini špiljskog kanala  0070  ili  0075   ili  0075
Slika: “Puding”  0072
Slika “Kuka”   0069
Slika: Prema najnižem dijelu špilje  Vrtlina


4. Markova jama blizu Tara u Istri je špilja s jamaskim ulazom dubokim tridesetak metara i špiljskim kanalom dugim oko 250 m u kojen se nalazi i nekoliko jama dubokih sedamdesetak metara. Špiljski dio bogat je sigastim ukrasim s lijepim kristalima. Za posjetu se treba obratiti istarskim speleolozima.
Slika: “Buzdovani”  0215
Slika: Zavjese 0067


5. Kojina jama na brdu Mašvini pokraj Slunja je špilja s jamskim ulazom dubokim 38 m, pa se u nju ne može ući bez speleološke opreme. Špiljski kanal, dug oko 500 m, pun je prekrasnih sigastih ukrasa raznih oblika i boja. U kanalu ima i nekoliko uskih i blatnih jama dubine do 90 m, koje se još istražuju. Za posjet jami valja se obratiti karlovačkim ili zagrebačkim speleolozima. 
Slika: Ulaz u Kojinu jamu    0066
Slika: Bijeli stalagmiti u ulaznoj dvorani   0065
Slika: Šuma stalagmita, stalaktita i stupova  0064  ili 0194  ili 0195


      
      
      
      
      
      
      
      
      
      
10 najduljih špilja u Hrvatskoj


1. Sustav Đula - Medvedica                             Ogulin             16.396 m
2. Sustav Panjkov ponor - Varičakova špilja    Rakovica         11.578 m
3. Kita Gaćešina                                              Crnopac          10.572 m + ?
4. Špilja u kamenolomu Tounj                         Tounj                8.487 m
5. Veternica                                                     Medvednica      7.128 m
6. Sustav Jopićeva špilja  – Bent                      Krnjak              6.710 m
7. Munižaba                                                    Crnopac            5.993 m + ?
8. Sustav Vilinska špilja – Ombla                    Dubrovnik         3.063 m
9. Gospodska špilja                                         Vrlika                3.060 m
10. Donja Cerovačka špilja                             Gračac               2.682 m
Slika: Leopardova koža u Špilji u kamenolomu Tounj  0049
Slika: Prostrani kanal u jami Munižabi  0051
Slika: Jezerce u špiljskom kanalu Jopićeve špilje   0048




10 najdubljih jama u Hrvatskoj


1. Sustav Lukina jama – Trojama                 sjeverni Velebit  -1392 m
2. Slovačka jama                                          sjeverni Velebit  -1320 m
3. Sustav Velebita – Dva javora                    sjeverni Velebit - 1026 m
4. Amfora                                                     Biokovo                -788 m
5. Meduza                                                     sjeverni Velebit   - 679 m
6. Stara škola                                                Biokovo                -576 m
7. Vilimova jama (A-2)                                 Biokovo                -572 m
8. Patkov gušt                                                sjeverni Velebit    -553 m
9. Olimp                                                        srednji Velebit     - 537 m
10. Ledena jama u Lomskoj dulibi                 sjeverni Velebit     -536 m
Slika: Dvorana Wiskey u Lukinoj jami  0047
Slika: Speleolog u Lukinoj jami  0046
Slika: Prvi logor u Slovačkoj jami 0045
Slika: Velika vertikala u Slovačkoj jami 0044
                
















































POPIS  SPELEOLOŠKIH  UDRUGA  U HRVATSKOJ
                Radi lakšeg posjeta svim spomenutim špiljama slijedi popis Speleoloških odsjeka Hrvatskih planinarskih dnuštava i Speleoloških društava u Hrvatskoj kojima se posjetitelj može obratiti radi pratnje i vođenja (SO = Speleološki odsjek,  SD = Speleološko društvo, SU = Speleološka udruga, 
SK = Speleološki klub) ).
Udruga
Adresa
Pročelnik, osoba za kontakt
Udruge udružene u Komisiju za speleologiju Hrvatskog planinarskog saveza




Hrvatski planinarski savez
Komisija za speleologiju
10.000 Zagreb, Kozarčeva 22
hps@zg.tel.hr 
Dalibor Paar, dpaar@phy.hr  i 
091-531-6819,
 Martina Borovec, 098-1766-258
SO HOD “Biokovo”
21300 Makarska, Dalmatinska 5, p.p.75, tel/fax. (021) 616-455
Stipe Bušelić, tel.(021) 623-017 i 098-165-8483, 099-471-534
stipe.buselic@st.htnet.hr 
Mišo Gojak, tel.(021) 512 15 i 091-526-4208
SO PD “Dubovac”
47000 Karlovac, 
Strossmayerov trg 2, p.p.77,
 speleo@pd-dubovac.hr  
Damir basara, tel. (047) 341-148 i 098-890-685, damir.basara@ka.htnet.hr 
Igor Jelinić, (047)-3899-002 i 
098-9295-127
SO HPD “Dubrovnik”
20.000 Dubrovnik, 
Braće Andrijića 7, p.p.224
Ivo Kvestić, (020) 451-851 i 
098-427-388
Speleološko - alpinistički klub “Ekstrem”
21300 Makarska, Put Umca 14
Željko Bockovac, tel. (021) 690-086 i 091-527-6441
SO HPD “Japetić”
10430 Samobor, p.p.31
Tomica Rubinić, tel. (01) 336-1306 i 091-336-1306
SO PD “Klen”
22.211 Vodice
Ivica Crljenak, Pamuković Kamila 16, tel. (022) 441-457 i 098-427-388, ivica.crljenak@si.htnet.hr 
SO “Liburnija” 
HPD “Paklenica”
23.000 zadar, D. Falattija 7
Marijan Buzov, tel.(023) 342-368
Marijan.buzov@zd.htnet.hr 
Ivica Milanja, tel.(023) 431-526
i 091-500-2808
SD “Lika”
53.000 Gospić, 
Lavoslava Vukelića 37
Mladen šaban, 091-518-3519
SO PD “Malačka – Donja Kaštela”
21216 Kaštel Stari, Obala kralja Tomislava 55, p.p. 61
Grgo Puljas, 091-523-7049
Igor Laurić, tel. (021)-230-711 i 091-533-2779
SO HPD “Mosor”
21.000 Split, Sinovčićeva 2,
p.p.233
Marin Glušević, 091-563-9812
vilic@hi.htnet.hr 
Goran Gabrić, (021)-378-729 i 
099-529-668
SO HPD “Spivnik”
20.271 Blato, Korčula 
Vladimir Šeparović, 
(020) 851-424  i 098-285-329
cron@inet.hr 
SO PK “Split”
21.000 Split, Osječka 11,
p.p. 365
Božidar Sučić, (021) 508-096
Bozidar.sucic@st.htnet,hr 
SO HPK “Svet Mihovil”
22.000 Šibenik, 
8. dalmatinske udarne brigade 52
Teo barišić, 098-853-694
teo.barišic@si.htnet.hr 
Mate Protega, (022) 214-018
SO PDS “Velebit”
10.000 Zagreb, Radićeva 23
(01) 485-1678 (srijedom iza 21 h)
Slaven Boban, 091-890-9631
Darko Bakšić, 091-537-8591 baksa@hazu.hr 
SO HPD “Željezničar”
10.000 Zagreb, Trnjansja 5b
Dalibor Jirkal, 098-496-5991
Martina Borovec, 098-176-6258
Udruge udružene u Hrvatski speleološki savez




Hrvatski speleološki savez
10.000 Zagreb, Nova Ves 66
Mladen Garašić, (01) 466-6596, (01) 466-8475, 098-283-657
mgarasic@zg.igh.hr 
SD “Ćićarija”
52425 Roč, Ročko polje 10


SD “Buje”
52460 Buje, 1. svibnja 13
Marino Medica, (052) 772-687
Lenko Matejčić, (052) 742-901
Hlaj Alen, (052) 751-403
alen.hlaj@pu.tel.hr  
DISKF Zagreb
10.000 Zagreb, Nova Ves 66
Mladen Garašić, (01) 466-6596, (01) 466-8475, 098-283-657
mgarasic@zg.igh.hr 
Boris Watz, (01) 468-3357 i 091-568-9748 boris.watz@zg.htnet.hr 
SU “Estavela”
51215 Kastav, 
Kazimira Jelušića 7
Dalibor Reš, (051) 691-348 i 098-194-8740 dalibor.res@ri.htnet.hr 
Alen Kapidžić, kapidzic@ri.thnet.hr  
SD “Istra”
52400 Pazin, p.p.93
Božo Milovan, (052) 622-014
Eugen Ujčić, (052) 688-089
SD “Jamar”
21241 Han, Han bb
Stipe petričević, (021) 939-400 i 098-733-011
Mirko Prelas, (021) 824-799 
SD “Karlovac”
47000 Karlovac, Strossmayerov trg 8
Zlatko balaš, (047) 648-506 
zlatko.balas@inet.hr
Bočić Neven, 099-2138-408
nbocic@geog.pmf.hr 
nbocic@mail.inet.hr  
SK “Ozren Lukić”
10000 Zagreb, RGN fakultet, Pierotijeva 6
Neven Šuica, suja@net.hr.hr 
SD “Pauk”
51222 Fužine,
 Dr. Franje Račkog 36
Nebojša Anić, (051) 835-311
nebojsa.anic@ri.htnet.hr
Gordan Polić, (051) 835-887 
SD “Prezid”
51037 Prezid, Zbitka 21
Miroslav Troha
SD “Proteus”
51440 Poreč, Nikole Tesle 9
Silvio Legović, 098-224-350
jama-baredine@pu.htnet,hr
Ana i Vinko Počanić, 
(052) 435-769 
SK “Samobor”
10430 Samobor, 
Starogradska 15,  p.p.31
Nenad Buzjak, 095-837-4022
nenad.buzjak@public.srce.hr 
Krešimir Matočić, 091-519-7265, Tomica Cesnik, 098-818-539, Tomica Rubinić, 091-336-1306 trubinic@hazu.hr 
SD “Špiljar”
21000 Split, Varaždinska 53
Tonći Rađa, (021) 341-149 i 091-537-1449, tonci.radja@st.htnet.hr 
Dražen Mimica, 098-211-707
SD “Ursus spelaeus”
47000 Karlovac, Kurelčeva 3
Hrvoje Cvitanović, (047) 616-905 i 095-810-7180




Samostalne speleološke udruge




Hrvatsko biospspeleološko društvo (HBSB)
10000 Zagreb, Demetrova 1
Roman Ozimec, (01) 2983-941 i 099-2132-576
roman.ozimec@zg.htnet.hr 
 Branko Jalžić, (01) 485-1700 i
091-3738-501 
branko.jalzic@hpm.hr 
Dinaridi - DISKF
10000Zagreb,
 Franje Alfirevića 13
Tihomir Kovačević, (01) 244-2801, i 098-939-0566
alan.kovacevic@zg.htnet.hr 
SK “Had”
51440 Poreč, Ive Andrića 13
Marlon Domagoj Živković, 
mdzivkovic@pu.htnet.hr 
SO HPK “Dalmacija”
21000 Split, p.p.257
Ivan Marinov, 091-892-5843
hpk.dalmacija@net.hr 
SD “Krstatice”
21000 Split, Novigradska 28
Ivica Gudelj, (021) 324-172 i 
099-475-702
SD “Matokit”
21276 Vrgorac, p.p. 61
Tonći Božinovski, 
 098-423-885
SO PD “Profunda”
21425 Selca, Niz kogul 20
Nenad Bezmalinović, (021) 622-580, Slaven Nižetić, 091-792-6852
SD “Rovinj”
52210 Rovinj, Valsalvie bb
Boris Vučković, (052) 818-017
Speleoronilačko društvo
10000 Zagreb
Anđelko Novosel, (01) 622-3353 i 098-204-042
andjelko.novosel@zg.htnet.hr 
SU “Spelunka”
51414 Ićići,
 Veprinac, Zagrad 85
Nenad Kuzmanović, (051) 299-239, Ivan Glavaš, (051) 292-910 i 091-541-6218
ivglavas@inet.hr 
Speleološka grupa “Šišmiš”
10290 Zaprešić, 
OŠ Antuna Augustinčića,
 Vladimira Nazora 2a
Nenad Buzjak, 095-837-4022
nenad.buzjak@public.srce.hr 
                                        
Po potrebi može se dodati koja slika


                KNJIŽNICE
                Navedena literatura može se naći u knjižnicama slijedećih ustanova i udruga:
1. Hrvatski planinarski savez, 10000 Zagreb, Kozarčeva 22, ponedjeljkom poslije podne od 17-19 sati, tel./fax. (01) 4824-142
2. Hrvatsko planinarsko društvo “Željezničar”, Speleološki odsjek, 10000 Zagreb, Trnjanska 5b, četvrtkom poslije 20 sati.
3. Hrvatski prirodoslovni muzej, 10000 Zagreb, Demetrova 1, svaki dan prije podne, 
tel. (01) 485-1700
























BILJEŠKA O PISCU


     Vlado (Vladimir) Božić rodio se 17. siječnja 1936. u Križevcima. Školovao se u Križevcima, Petrinji i Zagrebu. Na Fakultetu strojarstva i brodogradnje u Zagrebu stekao je zvanje diplomiranog inženjera brodogradnje, a na Fakultetu za fizičku kulturu, također u Zagrebu, zvanje instruktora speleologije.
     Posjećivati i istraživati špilje i jame počeo je 1951. Od 1955. do danas član je Speleološkog odsjeka Hrvatskog planinarskog društva “Željezničar” u Zagrebu. 
     Od 1960. kao speleolog obnašao je mnoge dužnosti, a najdulje, od 1962.-1999., dužnost predsjednika Komisije za spelelogiju Hrvatskog planinarskog saveza. Osnivač je i prvi i jedini predsjednik Koordinacijske komisije za speleologiju Planinarskog saveza Jugoslavije od 1964.-1991. U Savezu speleologa Jugoslavije bio je od 1984.-1991. predsjednik Komisije za speleološko obrazovanje. 
      Već dugi niz godina predavač je i instruktor na speleološkim i planinarskim školama i tečajevima, te sudionik raznih speleoloških skupova u zemlji i inozemstvu.
     Autor je knjige: Literatura o speleološkoj opremi, tehnici i organizaciji istraživanja (Beograd, 1978, str. 1-226), Vodič kroz uređene špilje Hrvatske (Zagreb, 1983, str. 1-32 ), Speleološki turizam u Hrvatskoj (Zagreb, 1999, str. 1-168),  Schauhöhlen in Kroatien (Zagreb, 2001, str. 1-144), Planinarska obilaznica - Špiljama lijepe naše (Zagreb, 2003, str.1-48), Speleologija u Hrvatskoj – speleološki priručnik (Zagreb, 2003, str. 1-134) i Razvoj speleološkog nacrta – speleološki priručnik (Zagreb, 2004, str. 1-46) te više od 880 raznih članaka (stručnih radova, vijesti, izvještaja i osvrta) u domaćim publikacijama (najviše u časopisima Speleolog i Naše planine odnosno Hrvatski planinar), ali i stranim publikacijama (u svim republikama bivše Jugoslavije te u Francuskoj, Engleskoj, Belgiji, Nizozemskoj, Njemačkoj, Češkoj, Slovačkoj i Mađarskoj).
     Posjetio je više uređenih špilja i jama u Europi i Australiji te sudjelovao u brojnim speleološkim istraživanjima (u ekspediciji u Lukinu jamu 1994. spustio se 750 m duboko).
     Zajedno s Ivicom Posarićem konstruirao je padomjer (instrument za mjerenje dužine i visine nagnutih kanala u podzemlju) i lagano vitlo za istraživanje jama dubokih do 150 m (danas izložak u Speleološkom muzeju SO HPD “Željezničar”) i izradio nacrte penjalica, spuštalica i drugih spravica za penjanje i spuštanje po užetu, radi vlastite izrade.
     Fotografiranjem se bavi od 1961. i raspolaže zbirkom od nekoliko tisuća diapozitiva.
     Odlikovan je najvišim priznanjima planinarskih i speleoloških udruga (plaketa Planinarskog saveza Zagreba, zlatni znak i plaketa Planinarskog saveza Hrvatske, zlatni znak Planinarskog saveza Jugoslavije, zlatni znak Planinske zveze Slovenije, diploma zaslužnog člana i diploma počasnog člana Saveza speleologa Jugoslavije, orden zvjezde Danice s likom Franje Bučara i dr.)
     Živi u Zagrebu od 1948. (ul. Braće Cvijića 17, tel. 3835-549 i 091-9436-160), a radio je 35 god. u Tvornici željezničkih vozila “Gredelj” d.o.o kao rukovoditelj Službe za razvoj željezničkih vozila, od 2000.  u mirovini.  


Slika: Vlado Božić u špilji Veternici 2004. (Snimio: Hrvoje Malinar)  0254 Veternica




Naslovnica knjižice “ŠPILJAMA LIJEPE NAŠE”    Naslovnica Špiljama Lijepe Naše








1