Zdravka HRVATSKI Žiger, Andrija GEOGRAFSKI Bognar – Geomorfološka GLASNIK obilježja 69/1, gornjeg 25 – 39 toka (2007.) rijeke Sutle UDK 551.435(282.249 Sutla) 
Original Scientific Paper 551.311.2(282.249 Sutla) 
Izvorni znanstveni članak 
Geomorfološka obilježja gornjeg toka rijeke Sutle 
Zdravka Žiger, Andrija Bognar 
Dolina rijeke Sutle oblikovana je na području SZ Hrvatske u sklopu Panonskog bazena. Geomorfološkom analizom i sintezom te metodom geomorfološkog kartiranja istražena je dolina gornjeg toka rijeke Sutle od izvora do Kumrovečke zavale. Kompozitno obilježje doline je reljefni izraz njenog složenog geomorfološkog razvoja. U njenom oblikovanju odlučujući su utjecaj imali fluvio – denudacijski, fluvijalni procesi i tektonika. 
Ključne riječi: geomorfološka analiza, geomorfološko kartiranje, fluvijalni procesi, tektonika, Sutla 
Geomorphological Characteristic of Upper Flow River Sutla 
River Sutla valley was developed as a part of Panonian basin in NW part of Croatia. The research of upper flow river Sutla from well till plain of Kumrovec has been made using analysis, synthesis and the methods of geomorphological mapping. Character of valley is complex. Valley is poligenetic origin, which means that in it` s modeling fluvial and denudation processes and tectonic had the major influence. 
Keywords: geomorphologic analysis, geomorphologic mapping, fluvial processes, tectonics, Sutla 
UVOD 
Dolina rijeke Sutle dio je makrogeomorfološke regije gorsko-zavalskog prostora SZ Hrvatske i SI Slovenije. Gornji tok rijeke između njenog izvorišnog dijela u pobrđu Maceljske gore pa do Zagorskih Sela dio je mezogeomorfološke cjeline gorskih nizova i pobrđe Hrvatskog zagorja, koja je pak u širem smislu dio megageomorfološke regije Panonskog bazena. (Bognar 1999.) 
Područje istraživanja ovog rada, od izvora do Kumrovečke zavale, dosad je proučavano kao dio većih cjelina. Geotektonski kontakt Panonskog bazena, Unutrašnjih Dinarida, te istočnih Alpa u okviru istraživanog područja u znatnoj je mjeri utjecao na relativno složen geomorfološki razvoj doline rijeke Sutle i njenog bazena poriječja. Reljefni izraz toga jest kompozitni karakter doline. To znači da se na uzdužnom profiludolinesmjenjujukotlinska proširenja i suženja-sutjeske. To je obilježje doline rijeke Sutle od izvora do Zagorskih Sela: uski duboki izvorišni dio doline V izreza poprečnog profila, dolinsko proširenje kod Lupinjaka - Hromca, zatim slijedi sutjeska - suženje Sutle nizvodno od Strmca Humskog do Rogateca, relativno uska dolina ravnog dna (dijelom ujezerena - Sutlansko jezero) 
23 
24 
Hrvatski geografski glasnik 69/1 (2007.) 
između Atomskih toplica i Rogateca, suženje - sutjeska s obilježjem probojnice između Desinićke gore (Štruklečev brijeg, 485 m) i gorskog uzvišenja Rudnice (Plešivec, 686 m) te konačno proširenje doline između Poljane Sutlanske i Zagorskih Sela. 
Navedeni dijelovi doline ulaze u okvire više subgeomorfoloških regionalnih cjelina: 
1. Dolinsko proširenje između Zagorskih Sela i Miljane, te sutjeska između Desinićke gore i Rudnice participiraju u submorfološkoj regiji Kuna-gore i Desinićke gore s predgor- skim stepenicama, pobrđem Horvatske te Marijagoričkim pobrđem. U tu submorfološku regiju prirodno ulaze i gorsko uzvišenje Rudnice, te pobrđe sa slovenske (zapadne) doline Sutle između Miljane i Zagorskih Sela.1 
2. Uzvodni dio rijeke Sutle sve do njenog izvorišta, svojim najvećim dijelom ulazi u subgeomorfološku cjelinu Ravne gore s Maceljskim pobrđem. Izuzetak čini samo ujezereni dio doline u SZ podnožju Desiničke gore koji se može shvatiti kao dio prve spomenute submorfološke regije (Sl. 1). 
Unutar navedenih subgeomorfoloških regija izdvojiti se može nekoliko mikrogeo- morfoloških regionalnih cjelina: istočni dio pobrđa Horvatske, dolina rijeke Sutle između Miljane i Zagorskih sela, zapadni dio pobrđa Horvatske (u Republici Sloveniji), gorski hrbat Desinićke gore i gorski hrbat Rudnice (u Republici Sloveniji) mikroregije su subgeomor- fološke cjeline Kuna- i Desinić- gore i gorskog hrpta Rudnice s predgorskim stepenicama i pobrđem Horvatske, dok je podgorje Vinagore i Kuna-gore s dolinom Sutle s Maceljskim gorjem mikroregija subgeomorfološke regije Ravne gore s Maceljskim pobrđem. 
Sl.1. Uzdužni profil rijeke Sutle sa «0» kotama Fig.1. Longitudinal profile of the river Sutla with «0» point elevations of water level. 
Zdravka Žiger, Andrija Bognar – Geomorfološka obilježja gornjeg toka rijeke Sutle 
Za nastanak doline važna je geotektonska evolucija područja najmlađe neotektonske faze tijekom pliocena i kvartara kada je došlo do izmjene tektonskog potiska iz pravca JZ-SI u pravac SSZ-JJI. U bazenu poriječja prevladavaju neogenske i kvartarne naslage. Izuzetak tome čine dijelovi područja gorskog hrpta Desinićke gore i gorskog hrpta Rudnice oblikovane u dolomitima trijaske starosti. 
GEOMORFOLOŠKA ANALIZA 
Dolina rijeke Sutle oblikovana je međuovisnošću djelovanja fluvijalnih iderazijskih procesa i tektonskih pokreta, posebno onih tijekom mlađe neotektonske faze geotekton- ske evolucije područja. U skladu s tim različitim prirodno-geografskim i geološkim preduvjetima u pojedinim fazama modeliranja doline Sutle, ona ne pokazuje jedinstvena geomorfološka obilježja. U orografskom i morfogenetskom, te morfostrukturnom smislu može se izdvojiti šest jasno diferenciranih dijelova doline Sutle, i to: 
1. Izvorišni dio doline Sutle u okviru Maceljskog pobrđa (od izvora do Hromca) 2. Dolinsko proširenje Sutle od Hromca do Strmca Humskog 3. Sutjeska Sulte od Strmca Humskog do početka proširenja doline Sutle, istočno 
od Rogateca 4. Relativno uska dolina Sutle ravnog dna od Rogateca do Atomskih toplica (djelomično ujezerena-Sutlansko jezero) obilježena izmjenom manjih proširenja i suženja 5. Suženje - sutjeska s obilježjem probojnice između Desinić gore i gorskog uzvišenja 
Rudnice (od Atomskih toplica do poljane Sutlanske) 6. Proširenje doline od Poljane Sutlanske do Zagorskih sela obilježeno s dva manja kotlinska proširenja, prvo u području Miljana - Imeno, a drugo između Zagorskih sela - Sedlarjeva, te manjim suženjem između Plavića - Prelaskog. Izvorišni dio doline Sutle (od izvora do Hromca) u okviru Maceljskog pobrđa ima obilježja uske duboke doline V izreza poprečnog profila koji nesumnjivo ukazuje na kontinuirano izdizanje. Tektonska predispozicija izražena je u asimetriji dolinskih strana. Pretežito radijalni raspored dolina pritoka i derazijskih dolina pojedinih brdskih uzvišenja uz dolinu dokaz je blokovske mikrotektonske razlomljenosti terena (brdski blok Sp. Log - 486 m, M. Kravnjak, Trubeljak, Jurjevec). U skladu s tim je i energija reljefa koja ulazi u kategoriju raščlanjenog reljefa od 100-300 m/km2 . Nagibi dolinskih strana kreću se od 12-32o. 
Dolinsko proširenje Sutle od Hromca do Strmca Humskog također je tektonski pre- duvjetovano i to križanjem rasjeda pravca pružanja ISI-ZJZ i sa sustavom rasjeda pravca pružanja I-Z. Erozijskom aktivnošću vodotoka intenzivno smrvljenim pretežito klastičnim naslagama oligomiocenske starosti (Ančić, Juriša 1984) dolina je proširena i oblikovana je aluvijalna ravnica. Izražena je relativno velika energija reljefa (preko 100 m/km2) tog dijela bazena poriječja. Razmrvljenost klastičnih naslaga pospješila je aktivnost padinskih procesa što je imalo za posljedicu smanjenje nagiba dolinskih strana (5-12o). I na SZ i na JI dolinskoj strani uočena je pojava erozijskog poda 20 do 50 m iznad naplavne ravnice 
25 
Hrvatski geografski glasnik 69/1 (2007.) 
Fot. 1. Pogled prema S na dolinu rijeke Sutle u njenom izvorišnom dijelu prema St. Glažutu, (autor: Andrija 
Bognar) Phot. 1. A view (towards the N) of the upper stream of the river Sutla valley near St. Glažut, (author: Andrija 
Bognar) 
toka. Različita visina i diskontinuiranost erozijskog poda s jedne strane je rezultat disekcije poda padinskim procesima spiranja i jaruženja, a s druge različitog intenziteta tektonskih pomaka nakon njihovog oblikovanja (Fot. 1 i 2). 
Sutjeska Sutle od Strmca Humskog do početka nešto proširenije doline Sutle isto- čno od Rogateca ima izrazito meandarski ocrt. Oblikovana je na kontaktu miocenskih i oligocenskih klastičnih sedimenata (pješčenjak, kremeni pijesak, konglomerat, pjesko- vita glina, pješčani lapor) (Anić, Jutriša 1984). Meandarski ocrt doline je izraz mlađeg intenzivnijeg rasjedno uvjetovanog izdizanja brdskog bloka Strmca Humskog (381 m) i bloka Kurji vrh (354 m). Rijeka Sutla nije mogla svojom erozijskom snagom kompenzirati izdizanje pa je stoga prisiljena zaobići navedene blokove što se odrazilo na vijugavi ocrt njenog uzdužnog profila. Tektonska aktivnost je pojačala i erozijsku snagu vodotoka koji je oblikovao duboku sutjesku strmih strana (12-32o). Izraženija tektonska razlomljenost stijenske podloge rezultirala je intenzivnijom aktivnošću padinskih procesa (jaruženja, spiranje i kliženje). Oblikovan je i niz jaruga i derazijskih dolina. 
Relativno uska dolina Sutle ravnog dna od Rogateca do Atomskih toplica obilježena je izmjenom manjih proširenja i suženja. Sutla ima izrazito laktasti ocrt uzdužnog profila što upućuje na tektonsku predispoziciju u oblikovanju doline i to uz rasjede pravca IJI-ZSZ, S-J i SI-JZ. U relativno širokoj rasjednoj zoni IJI-ZSZ, u sektoru Rogatec, dolina uzvodno od Rogateca je uska ravnog dna (100-250 m), dok je nizvodno od Rogateca oblikovano (u dužini od 2,5 km) manje proširenje (maksimalno 500 m) s lijepo razvijenom naplavnom ravnicom. Nagibi dolinskih strana su relativno veliki (5-12o). Većina padina je konveksnog 
26 
ocrta što upućuje na mlađu tektonsku aktivnost i izdizanje. I na ovom dijelu doline Sutle su uočeni erozijski podovi manjih relativnih visina (30-50 m). Na sutoku potoka Draganje s rijekom Sutlom unutar samog naselja Rogatec utvrđena su dva akumulacijska terasna fragmenta na kojima su se razvili dijelovi gradskog naselja. Predstavljaju de facto ostatke pleistocenske plavine potoka Draganje koju je rijeka Sutla bočnom erozijom podsjekla oblikovavši vrlo lijepo izražene erozijske strmce. 
Slijedi suženje doline Sutle ispod brdskog bloka Vrtlarev brijeg. Kao izraz kompre- sije dva nasuprotna tektonska bloka, dolina Sutle i njezina aluvijalna ravnica se tu suzuje na 100-150 m širine. Nizvodno od suženja u dužini od 1,5 km dolina Sutle se ponovo proširuje do maksimalno 700-800 m u blizini Malog Tabora. Nastanak proširenja uvje- tovano je križanjem rasjeda pravca pružanja IJI-ZSZ koji su mrvljenjem stijenske mase potencirali lateralnu erozijsku snagu vodotoka, ali i padinske procese. Nizvodno slijedi suženje doline na 100-150 m širine na dužini od 150-200 m kao izraz mlađeg izdizanja i kompresije dvaju manjih nasuprotnih brdskih blokova (Rjavice 302 m i Prišlina 240 m). Nizvodno od te sutjeske rijeka Sutla u dužini od 7 km ima generalno lučni ocrt s tim da u njenom centralnom dijelu izraženo lokalno laktasto skretanje (D. Brezno - Nimno), što je s jedne strane posljedica križanja rasjeda pravca pružanja SSZ-JJI, ISI-ZJZ, ZSZ-IJI i vjerojatno horizontalnog pomaka uz lijevi smičući rasjed pravcem SSZ-JJI. Tu je formirana akumulacija Sutlansko jezero dužine 7 km koja počinje ustavom južnije od Pristavice. Akumulacija ima lučni ocrt generalnog pružanja SZ-JI. Najširi dio akumulacije nalazi se 
Fot. 2. Pogled prema JI na usku dolinu rijeke Sutle kod Vidina s tragovima erozijskog 
poda, (autori: Zdravka Žiger Žgela, Andrija Bognar) Phot. 2. A view (towards the SE ) of the narrow part of the river Sutla valley near Vidina showing traces of 
erosional terraces, (authors: Zdravka Žiger Žgela, Andrija 
Zdravka Žiger, Andrija Bognar – Geomorfološka obilježja gornjeg toka rijeke Sutle 
27 
28 
Hrvatski geografski glasnik 69/1 (2007.) 
Sl. 2. Poprečni morfološki profil doline rijeke Sutle 
na području Dobovec – Sutla - Lupinjak Fig. 2. Transversal morphological cross section of the river Sutla valley Dobovec –Sutla - Lupi- njak 
Sl. 3. Poprečni morfološki profil doline rijeke Sutle 
na području Hum na Sutli – Sutla - Rogatec Fig. 3. Transversal morphological cross section of the river Sutla valley between Hum na Sutli – Sutla - Rogatec 
u SZ podnožju gorskog hrpta Desinićke gore (500-700 m). Taj dio doline Sutle predstavlja predgorsku potolinu Desinićke gore koja i danas ima obilježje supsidencije. Na to upućuje širina u suženju doline između SZ padina Desinićke gore na JI i bloka Vonarjeva na SZ. Suženje širine 200-300 m posljedica je kompresije. SZ padina Desinićke gore ima jasno izražen konveksni ocrt što ukazuje na veoma mlado izdizanje područja. Na takav razvoj doline upućuje također i asimetričnost poprečnog profila doline Sutle (Sl. 2, 3 i 4). 
Rijeka Sutla od Atomskih toplica do Poljane Sutlanske mijenja pravac svog otjecanja u pravac S-J. Laktasto skrećući, oblikuje sutjesku. Nastanak sutjeske vezan je za izmjene djelovanja tektonskog stresa u neotektonskoj fazi tijekom pliocena i kvartara. Aktiviraju se desna transkurentna kretanja blokova Rudnice i Desinićke gore. To uvjetuje zatvaranje nekadašnjih romboidnih graba ili pull-apart struktura zagorskog tercijarnog bazena i se- novske sinklinale (Anić, Jutriša 1984). Navedene pull-apart strukture se zatvaraju, što je u 
Sl. 4. Poprečni morfološki profil doline rijeke Sutle na području Miljana – Sutla - Imeno Fig.4. Transversal morphological cross section of the river Sutla valley between Miljana – Sutla - Imeno 
Zdravka Žiger, Andrija Bognar – Geomorfološka obilježja gornjeg toka rijeke Sutle 
reljefu izraženo oblikovanjem derazijsko-erozijskih pobrđa kompresijom miopliocenskih naslaga Velike Horvatske. Ostatak nekadašnje pull-apart strukture je Kumrovečka zavala. U okviru probojnice nagib uzdužnog profila posebno je izražen od Početrtka do Miljane (165 cm/km) i predstavlja izraziti pregib rijeke Sutle u odnosu na njen uzvodni i nizvodni dio. Nagibi dolinskih strana su izrazito strmi (12-32o, i više od 32o), posebno JZ padina Desinićke gore. Energija reljefa je pretežito od 50-100 cm/km2. Korito rijeke se zbog recentnih tektonskih pokreta «pribilo» uz istočnu stranu doline. U uzdužnom profilu same sutjeske uočljiva su manja proširenja i suženja što upućuje na mikrotektonsku razlomljenost i na horizontalne pokrete. Sutjeska Sutle od Atomskih toplica do Poljane Sutlanske ima dvostruki Z ocrt svog uzdužnog profila. To se može objasniti rotirajućim i horizontalnim smičućim pomacima blok struktura Desinićke gore i Rudnice. 
Oblikovanje sutjeske rijeke Sutle kod Podčetrtka može se protumačiti na dva načina. Prvo objašnjanje je nastanak sutjeske epigenetskim tipom morfogeneze u okviru koje se jasno izdvajaju dvije etape. Prva pretpostavlja više-manje zaravnjen reljef i pokrivenost blokova Desinićke gore i Rudnice klastičnim naslagama neogenske starosti, da bi se u drugoj etapi rijeka usijecala u dolomitne blokove trijaske starosti. Paralelno s usijecanjem rijeke u temeljnu stijenu, klastični sedimenti su utjecajem padinskih i erozijskih procesa destruirani, što je rezultiralo ekshumiranjem dolomita. Tome je pridonijelo i intenzivno izdizanje blokova Desinićke gore i Rudnice (Bognar, usmeno). 
Drugo moguće objašnjenje nastanka sutjeske veže se za izmjenu djelovanja tektonskog stresa i rotiranja geoloških struktura u novijoj fazi neotektonske etape razvoja prostora. Različito orijentirani dijelovi sutjeske Sutle zatvaraju relativno oštre kutove oblikujući 
Fot. 3. Pogled prema IJI na probojnicu rijeke Sutle između Rudnice i Desinićke gore i stari grad Podčetrtek, 
(autori: Zdravka Žiger Žgela, Andrija Bognar) Phot. 3. A view (towards the ESE ) of the river Sutla canyon between the ranges of Rudnica and Desinićka 
gora, (authors: Zdravka Žiger Žgela, Andrija Bognar) 
29 
30 
Hrvatski geografski glasnik 69/1 (2007.) 
Fot. 4. Pogled u pravcu SSZ na dolinu Sutle s lijepo izraženim erozijskim fragmentom terase rijeke Sutle, 
(autori: Zdravka Žiger Žgela, Andrija Bognar) Phot. 4. A view (towards the NNW) of the Sutla valley with a nicely accentuated erosion fragment of the river 
Sutla terrace, (authors: Zdravka Žiger Žgela, Andrija Bognar) 
dvostruke Z ocrte uzdužnog profila vodotokainjegovedoline. Osim toga, uočeni su razli- čiti pomaci krila (jugozapadnog kod Desinićke gore, a sjeveroistočnog kod Rudnice) što je izraz tzv. simple sheare deformacije. Prisutna je rotacija masa oko njihove vertikalne osi. Njezinim istezanjem nastaje ridle-low sustav rasjeda i kao posljedica toga nastanak zjapećih pukotina (proširenje sutjeske!) u zoni rasjeda. Utjecalo je to i na izmjene mehani- zama voda vodotoka čime se može objasniti i nedostatak riječnih terasa u okviru sutjeske (Prelogović i dr. 1997), (Foto. 3 i 4). 
Proširenje doline Sutle od Poljane Sutlanske do Zagorskih sela obilježeno je s dva manja kotlinska proširenja, prvo u području Miljana-Imeno, i drugo Zagorska Sela – Sedla- rjevo. U tim proširenjima energija reljefa je pretežito 30-100 m/km2, a uz samu rijeku Sutlu iznosi 5-30 m/km2. Prostor uz samu Sutlu obilježavaju nagibi od 0-2o, a ostale povišene terene nagibi od 5-12o. U području između Plavića i Prelaskog došlo je do oblikovanja suženja na 800-900 m na dužini oko 0,5 km utjecajem kompresijskih pokreta uz rasjede karakteriziranim desnim pomacima posebno uz rasjede pravca pružanja JZ-SI koji ogra- ničavaju tektonske blokove Tisovca, Kunšperka i Cesargradske gore. Rijeka Sutla u ovom sektoru izrazito meandrira s tim da joj je korito relativno duboko usječeno pa se može reći da otječe erozijsko-akumulacijskim podtipom mehanizama voda srednjeg toka. 
Zdravka Žiger, Andrija Bognar – Geomorfološka obilježja gornjeg toka rijeke Sutle 
MORFOGENETSKI ELEMENTI RELJEFA DOLINE 
Svojstva mehanizama voda rijeke Sutle i njene izmjene tijekom pleistocena i ho- locena koje se odvijaju pod utjecajem rasjeda koji poprečno sijeku uzdužni profil rijeke, zatim aktivnost padinskih procesa uz utjecaj mlađe tektonike (rasjedne!), litologija, te antropogena aktivnost, imali su odlučujuću ulogu u oblikovanju dolinskih strana, poloja, terasa i korita vodotoka. 
Korito Morfološki razvoj korita rijeke Sutle prvenstveno je ovisan o faktorima erozije, a to su fluviorapcija ili tzv. pokretačka snaga voda rijeka, korozija vode, atricija i korazija. Krećući se laminarno i turbulentno, vode vodotoka mehanički destruiraju strane i dno korita, noseći nanos nizvodno. U oblikovanju svog uzdužnog profila Sutla je bitno utje- cana tektonskim pokretima, sastavom, proticajem i nanosom. Ima izrazito neusuglašeni uzdužni profilobilježen nizom pregiba. Redovno jeuzrasjede, gdjejepovećanpadrijeke, snažno njeno usijecanje. Utvrđeno je nekoliko rasjeda koji poprečno sijeku njen uzdužni profil rijeke što je izraženo u izmjenama osobina mehanizama voda. Uz rasjede, nagibi korita su redovito povećani, obilježeni prevladavajućom erozijom u okviru mehanizama voda gornjeg toka. Na ostalim dijelovima Sutla otječe mehanizmom srednjeg toka, me- andrirajući (tab. 1, 2 i 3). 
Regulacije. Početkom sedamdesetih prošlog stoljeća počela je izgradnja Sutlanskog jezera na dijelu toka Sutle od Rogateca do Atomskih toplica u podnožju Desinićke gore. Funkcija vodne akumulacije bila je opskrba pitkom vodom naselja bivših općina Šmarje, Klanjec i Krapina, zadržavanje visokih vode osiguranje od poplava nizvodnog dijela toka rijeke Sutle, zatim natapanje obradivih površina, turizam i ribnjičarstvo. Akumulacija je bila duga 7 km, široka od 100 do 150 m. zauzimala je 195,5 ha zemljišta, a zapremnina joj je iznosila 20 milijuna m3. Slijevna površina dotoka voda do pregrade bila je 109 km2. Srednja godišnja količina Sutle bila bi 58 milijuna m3 (Marinček 2000). S punjenjem akumulacije počelo se 1980. Voda je zbog premalog dotoka nakon nekoliko godina postala tako onečišćena da su je 1986. morali ispustiti iz jezera. To je i razumljivo obzirom na činjenicu da su je u velikoj mjeri onečistile otpadne vode iz industrijskih pogona u Rogatecu i Rogaškoj Slatini, te domaćinstva. Onečišćenja su uzrokovala pomor riba i ostalog živog svijeta u jezeru, a ispuštena voda je uništila riblji svijet nizvodno od Sutlanskog jezera. 
Tab. 1. Karakteristični vodostaji rijeke Sutle na vodomjeru Miljana i Zelenjak (u cm) Tab. 1. Waterstage values of the river Sutla on the water gauge station in Miljana and in Zelenjak (in cm) 
Najniži sred. vodo- staj (cm) 
Srednja vrijednost vodostaja (cm) Vodomjer vode Kota (mnv) 
«0» 
Najviši vodostaj 
(cm) 
sred. 
zabilježeni vodostaj Najniži 
(cm) 
Najviši zabilježeni vodostaj (cm) Miljana 184,96 19 64 372 45 
22.06.1984. 
Izvor: Hidrološki godišnjak Jugoslavije od 1958.-1986.,Savezni Hidrometerološki zavod, Beograd 
380 18.10.1975. Zelenjak 166,8 48 81 314 56 
25.08.1967. 
448 21.10.1974. 
31 
32 
Hrvatski geografski glasnik 69/1 (2007.) 
Tab. 2. Podaci o količinama nanosa u rijeci Sutli i u okviru poriječja rijeke Sutle Tab. 2. Values of the fluvial wash in the Sutla river basin. 
Izvor: Erozija i nanos sliva rijeke Sutle (1969.), I separat, Zagreb 
Zdravka Žiger, Andrija Bognar – Geomorfološka obilježja gornjeg toka rijeke Sutle 
Tab.3. Vrijednosti nagiba pada uzdužnog profila rijeke Sutle od izvora do ušća Tab.3. Values of longitudinal profile inclinacion of the river Sutla from the well to the mouth in the river Sava. 
Mjesto Udaljenost od 
Udaljenost od 
Kota «0» 
Ukupan 
Pad ušća (km) 
izvora (km) 
točke 
pad (cm) 
(cm/km) 
IZVOR 95,486 0 625,0 - - TRLIČNO 88,486 7,0 258,0 36 700 5242,85 DOBOVEC 83,486 12,0 235,0 2300 460,0 ROGATEC 77,486 18,0 220,0 1500 250,0 RAJNKOVEC 71,486 24,0 211,0 900 150,0 ROGAŠKA SLATINA 71,0 24,486 210,0 100 205,76 PRIŠLIN 68,486 27,0 206,0 400 159,10 VONARJE 60,486 35,0 196,0 1000 125,0 PODČETRTEK 56,486 39,0 193,2 280 70,0 MILJANA 51,486 44,0 184,96 824 164,80 SEDLARJEVO 45,486 50,0 180,0 496 82,66 POLJE PRI BISTRICI 36,0 59,486 177,8 222 23,19 ZELENJAK 30,486 65,0 166,8 1100 199,49 KLANJEC 28,486 67,0 161,0 580 290,0 GORNJA VAS 24,486 71,0 158,0 300 75,0 GREGOVCE 16,486 79,0 150,0 800 100,0 SLOGONSKO 11,486 84,0 143,0 700 140,0 RAKOVEC 8,486 87,0 139,21 379 126,3 RIGONCE 3,486 92,0 136,0 329 64,2 UŠĆE U SAVU 0 95,486 132,5 350 100,4 UKUPNO 95,486 95,486 48 756 510,6 
Tablica je konstruirana na temelju podataka iz studije: Marinček, Matija: «Stacionaža reke Sotle» VPG, 2000. 
Poloj Poloj rijeke Sutle je razvijen duž čitavog njegovog uzdužnog profila. Značajke me- hanizma vode te utjecaj tektonskih pokreta u znatnoj mjeri su utjecali na granulometrijski sastav naplavine Sutle i na njegovu širinu. Poloj je širi u kotlinskim proširenjima i uži je u sutjeskama gdje je tijekom oblikovanja doline uglavnom prevladavao mehanizam gornjeg toka, dakle usijecanje. U proširenim dijelovima doline prevladavala je akumulacija i to tamo gdje vodotok otječe mehanizmom voda srednjeg toka. U okviru poloja rijeke Sutle, u čijem je sastavu pretežu akumulacije pijeska i šljunka, a manje glina i ilovača, razlikuje se uglavnom viši nivo poloja. Posljedica je to prevladavajuće erozijsko-akumulacijske podvarijante mehanizama voda srednjeg toka zbog konstantne prisutnosti pozitivnih 
33 
34 
Hrvatski geografski glasnik 69/1 (2007.) 
tektonskih pokreta. Geomorfološka analiza govori u prilog činjenice da se čitavo poriječje Sutle nalazi u stalnom relativnom izdizanju s tim da je u kotlinskim proširenjima ono nešto slabije izraženo pa se u odnosu na okolna uzvišenja tu može govoriti o relativnom spuštanju. Sve to utječe da se rijeka meandrirajuće usijeca pa do plavljenja dolazi samo za veoma visokih voda. Poplave su stoga u dolini rijeke Sutle rijetke i uglavnom dugo- trajnije u onim dijelovima gdje je izrazitije relativno spuštanje. Najbolji primjer toga je dio doline Sutle u predgorskoj potolini Desinićke gore, gdje je zbog upravo čestih plavljenja izgrađena akumulacija Vonarjevo (Sutlansko jezero). Pojava poplava u poloju često je vezana za bujične pritoke Sutle. 
Terase. Od izvorišta pa do Klanjca rijeka Sutla je oblikovala niz erozijskih podova i dva terasna fragmenta akumulacijskog tipa. Erozijski podovi uočeni su u okviru više sektora od Hromca pa do Poljane Sutlanske. Javljaju se na obje dolinske strane, ali nisu kontinu- irani, te imaju različitu visinu iznad današnje naplavne ravnice rijeke Sutle (od 20-100 m relativne visine). Erozijski pod je iste relativne starosti, ali je mlađim tektonskim pokretima poremećen i doveden u različite hipsometrijske nivoe. Erozijski pod je ishodišni, primarni nivo u koji se vodotok usjekao u početnom stadiju svoje evolucije (vjerojatno tijekom pleistocena). U istraživanom dijelu doline rijeke Sutle osim kod Sedlarjeva, nije sačuvana ni jedna akumulacijska terasa. Uzrok tome leži u činjenici da ukoliko je u pojedinim faza- ma bila izražena akumulacija, rijeka je iste u fazama intenzivnije bočne erozije uglavnom erodirala. Terasa kod Sedlarjeva koja je povišena nad današnjom naplavnom ravnice Sutle cca 7-10 m predstavlja de facto erozijski fragment nekad postojeće akumulacije (starijeg poloja) koja je nastala u tektonski mirnijim fazama, kada je prevladavalo taloženje. Ero- zijsko-akumulacijski fragment kod Rogateca nije primarna riječna akumulacija Sutle, već predstavlja ostatak Sutlom erodirane plavine potoka Draganje - pseudoterasu Sutle. 
Dolinske strane Poriječje Sutle je u velikoj mjeri obraslo šumskom vegetacijom, a dijelom se koristi kao poljodjelsko-vinogradarske površine. Izrazita reljefna energija i povećani nagibi pobrđa oblikovanog u litološki gledano «mekšim» klastitima potiču spiranje i jaruženje, a česta je pojava klizišta. Većina derazijskih dolina na pobrđima i na dolinskim stranama Sutle disecirana je brojnim jarugama i vododerinama. Utjecajem spiranja i kliženja jaruge se šire pa se oblikuju suhe derazijske doline. Jaruge se uglavnom vežu za pješčenjake i pijeske, dok su klizišta vezana za terene u čijem sastavu sudjeluju glinovite čestice. Brojne jaruge su usječene na dolinskim stranama Sutle uz gorske hrptove Rudnice i Desinićke gore, te u pobrđu Maceljske i Horvatske gore. Obzirom na velike nagibe (najčešće od 25-30°) jaruge su i danas u funkciji. Završavaju bujičnim, proluvijalnim plavinama u podnožju brdskih blokova. (Sl. 5) 
Sl.5. Geomorfološka karta doline rijeke Sutle od izvora do Kumrovečke zavale Fig.5. Geomorphological map of the river Sutla valley from the well to the plain of Kumrovec 
Zdravka Žiger, Andrija Bognar – Geomorfološka obilježja gornjeg toka rijeke Sutle 
35 
36 
Hrvatski geografski glasnik 69/1 (2007.) 
ZAKLJUČAK 
Geomorfološka analiza doline rijeke Sutle dokazala je kompozitni karakter doline što je rezultat djelovanja mlađih tektonskih pokreta i fluviodenudacijskihprocesa.Promjenomintenzitetatihprocesa mijenjao se i mehanizam voda rijeke Sutle. U orografskom, morfogenetskom i morfostrukturnom smislu mogu se izdvojiti kotlinska proširenja i suženja – sutjeske na uzdužnom profilu doline što govori u prilog činjenici da se čitavo poriječje Sutle nalazi u stalnom relativnom izdizanju. U nastanku sutjeske kod Podčetrtka postoje dva moguća objašnjenja. Prvo je tumačeno epigenetskim tipom morfogeneze, a drugo se veže za izmjenu djelovanja tektonskog stresa i rotiranja geoloških struktura Desinićke gore i Rudnice. U formiranju današnjih osobina dolinskih strana, poloja, ko- rita vodotoka i erozijskih podova odlučujuću ulogu su imali svojstva mehanizama voda i njihove promjene tijekom pleistocena i holocena i padinski procesi. 
NOTES 
1. Misli se na pobrđe oblikovano u tercijernim naslagam omeđeno Kumrovečkom zavalom, gorskim nizom 
Tisovac, Orlika, Kunšperk, na JZ gorskim uzvišenjem Bredića, a na SZ gorskim hrptom Rudnice.