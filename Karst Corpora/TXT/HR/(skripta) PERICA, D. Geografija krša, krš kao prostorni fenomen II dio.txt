SKRIPTA II DIO GEOGRAFIJA KRŠA - KRŠ KAO PROSTORNI FENOMEN DRAŽEN PERICA SVEUČILIŠTE U ZADRU ODJEL ZA GEOGRAFIJU (za internu upotrebu) KRŠKO PODZEMLJE SPELEOLOŠKI OBJEKTI Speleološki objekti, osobito špilje, ljude privlače još od najranijih razdoblja pretpovijesti. Tijekom pretpovijesti špilje su korištene prvenstveno kao mjesta boravka. Još od pojave najstarije “olduvjenske” kulture tijekom donjeg paleolitika (pred 2 do 1 mil. godina) kojoj je nositelj bio Homo habilis pronađeno je oruđe koje nosi naziv “udarač”. Na našem dinarskom krškom području pronađeni su tragovi iz razdoblja srednjeg i osobito mlađeg paleolitika. Kao poznata nalazišta neandertalca ističu se špilja Hušnjakovo pored Krapin, te Vindija (Varaždin), Mačkova špilja (Lepoglava), Bukovac (Lokve). Dalje, brojne špilje predstavljaju arheološka nalazišta, odnosno služe kao staništa1 . Iako su tijekom nove ere (poslije Krista) špilje bile predmet legendi prvenstveno mjesta boravka pustinjaka ali i još češće mračnih i neobičnih bića, koja su uz to često bila i opasna2 , izazivali su pažnju znanstvenika. Jedan od prvih zapisa o špiljama na dinarskom području je o špilji Vjetrenici (Popovo polje) od Plinija Starijeg 77. godine. Kao početak znanstvenog proučavanja speleoloških objekata se može smatrati djelo „O Aristotelovim metodama“ dubrovačkog filozova Nikole Gučetića iz 1584. godine (proučava špilje Vjetrenicu i Šipun u Cavtatu). Dalje slijedi sve veći interes za istraživanje špilja. Međutim, često se zaboravlja istaknuti Vjekoslava Klaića i njegovo djelo „Prirodni zemljopis Hrvatske“ (1878) koji u poglavlju „Pećine u Hrvatskoj“ (od 171 do 185 str) daje opis 34 špilje (uz detaljan opis špilje „Samogred“ kod Perušića). Zanimljivo je njegovo zapažanje o brojnost špiljama na području Južne Hrvatske: „Južna je Hrvatska male ne sva šuplja pout spužve, te se zato tuj broj pećinam ni nezna, a kamo li da su sve pretraženei istražene“. Zapravo iako je ovo klaić napisao pred 130 godina može se smatrati još uvijek aktualnom! 1 Prilikom naseljavanja otoka Sv. Andrija ili Svetac tijekom 18. st privi došljaci su su naselili u špilji. Njihovi potomci su u njoj stanovali sve do početka 20. stoljeća! 2 Često imena su po mitskim bićima (npr. Vilinske jame). Zanimljivo je porijeklo imena špilje dimnice u Sloveniji koja ima jamske ulaze, a kroz nju protječe tekućica. Zimi, toplija voda isparava poput dima iz otvora, a lokalno stanovništvo je bilo uvjereno da to ide dim kojim vrag (hudič) suši meso. Prva udruga vezana uz sustavno proučavanje speleoloških objekata u Hrvatskoj je Odbor za uređenje špilje Samograd kod Perušića osnovana 1886. godine. Od tada, pa sve do danas speleološki objekti se istražuju sve sustavnije. Na žalost, još uvijek u Hrvatskoj nema jedinstvenog katastra speleoloških objekata, a po svojoj aktivnosti se osobito ističu udruge povezane u Komisiju za speleologiju Hrvatskog planinarskog saveza. Otkrivanjem Lukine jame tijekom 1993. godine, koji ujedno predstavlja najdublji sustav (Lukina jama-Trojama, dubine 1421 m) u Hrvatskoj, područje dubokog krša, a osobito Velebita privlači brojne speleologe. Tako je u zadnjih nekeliko godina otkriven i istražen izuzetno velik broj novih speleoloških objekata. No, na žalost, za skoro cjelokupno krško područje u Hrvatskoj, može se reći da još uvijek pripada u speleološki slabo istražene regije. Na izuzetno jak intenzitet okršavanja u podzemlju, a samim tim i na bogatstvo speleološkim objektima, dinarskog krša možda najbolje ukazuje činjenica da je prilikom gradnje 8 km dugog hidrotehničkog tunela RHE "Obrovac" nabušeno 50 kaverni (Božičević, 1987.). Speleološki objekti ili pojave predstavljaju najsloženije geomorfološke oblike na Zemlji, na čiji postanak utječe cijeli niz faktora (Ford & Wiliams, 2007.). Ford i Ewers (1978.) speleološke objekte definiraju nastale šupljine čija je veličina veća od 5 – 16 mm, koje omogućavaju turbulentan tok vode. Speleološke objekte možemo podijeliti po cijelom nizu kriterija: prema genezi, geomorfološkim značajkama, prema hidrogeološkoj funkciji i karakteristikama, klimatskim značajkama, veličini i dr. Prema osnovnim uvjetima nastanka, dijelimo ih na sinspeleološke i epispeleološke objekte. Sinspeleološki objekti nastaju istodobno s nastankom matične stijene. U dinarskom krškom području su dosta rijetki, a nastali su u područjima sedrenih barijera. Jedna od njihovih osnovnih značajki je ta da su kratki. Suprotno tome, sinspeleološke možemo pronaći u područjima vulkana gdje dosežu znatnu dužinu (Kazumura cave na Havajima duga je 65.869 m). Epispeleološki objekti nastaju raznim procesima na već formirane stijene. Najčešće su nastali u karbonatnim stijenama, tako da je korozija jedan od najznačajnijih procesa. Prema klasifikaciji UIS-a (Union International de Speleologie), koja je zasnovana na veličini, špilje su speleološki objekti koji imaju jedan ili više horizontanih ili blago nagnutih kanala, dužine veće od 10 m. Suprotno tome, jame predstavljaju vertikalni ili koso nagnuti speleološki objekti, dubine veće od 5 m (prema UIS). Odlukom UIS-a, sa speleološkog kongresa u Stuttgartu (1964.). Također je zaključeno da u slučajevima kad je dubina ponikve veća od širine njenog otvora, te ponikve treba tretirati kao jame. Prema tom kriteriju pojedine bunaraste ponikve predstavljaju jame (Crveno jezero kod Imotskog). Među speleolozima, kao drugi kriterij (poslije dužine, odnosno dubine) najčešće je u upotrebi klasifikacija speleoloških objekata prema horizontalnoj projekciji visinske razlike između ulaza (odnosno najviše točke) i dna. Na temelju odnosa horizontalne i vertikalne projekcije speleološki objekti se dijele na jame, kad je nagib veći od -/+ 450 , špilje ili pećine kad je nagib manji od -/+ 450 i na kombinirane ili kompleksne objekte kad je teško ili gotovo nemoguće odrediti njegov karakter (M. Garašić i R. Čepelak, 1982.). S obzirom na nadmorsku visinu na kojoj se javljaju speleološki objekti, u nižim područjima, kao i u području plitkog krša (Kordun) uočljiva je dominacija horizontalnih, dok postupno s porastom sve više prevladavaju vertikalni objekti. Jame dublje od 250m i špilje dulje od 1000 m u Hrvatskoj (Paar, http://www.speleologija.hr 2009.) Treba istaknuti i postojanje kaverni – šupljina u podzemlju koje nisu fizički spojene s površinom Zemlje. Na području Hrvatske do sada je poznato približno oko 11.000 speleoloških objekata, a od toga su 10% kaverne (koje su otkrivene prilikom različitih radova). Kaverna u hidrotehničkom tunelu (Božičević, 1983) Čestina pojave speleoloških objekata, kao i njihov oblik, veličina i smijer pružanja kanala, posljedica su kombiniranog djelovanja i međuovisnosti strukturne građe, litoloških i hidrogeoloških osobina stijena koje učestvuju u građi pojedinih krških područja, klimatskih faktora koji su utjecali na intenzitet korozijskog procesa i fluvijalne erozije (Bonacci, 2007., Božičević, 1995., Bögli, 1980., Garašić, 1986. i Kuhta, 2000.). Skoro svi speleološki objekti se nalaze u rasjednim zonama. Njihov generalni pravac pružanja, orijentiranost ulaza, kao i veličina vrlo često su posljedica geneze duž rasjeda (Božičević, 1987., Garašić, 1995. i Kuhta 1990.). Jama Mamet (Južni Velebit) imponira veličinom svog ulaza koji je eliptičnog oblika, dimenzija 40 X 55 m, kao i njen nastavak koji se širi u prostranu dvoranu u obliku zvona do dubine od 206 m. Njeno oblikovanje predisponirano je na sjecištu dvaju rasjeda (pravca S-J i IJI-ZSZ - Božić, 1969.). (izvor: http://www.speleologija.hr) U speleološkim objektima lakše se uočavaju rasjedi nastali na kontaktu različitih litostratigrafskih članova (jama Puhaljka, ponor potoka Crnog vrila), a uz njih se mogu uočiti i gorska zrcala, kao npr. na dubini od 310 m, u donjem dijelu jame Puhaljke. U takovim slučajevima nagib kanala speleološkog objekta identičan je nagibu paraklaze (Malinar, 1984. i Garašić, 1986.). Novija speleološka istraživanja, provedena od 1993. g., na području Sjevernog Velebita posebno potvrđuju to pravilo. Izuzetno velik broj istraženih speleoloških objekata nalazi se u zoni Bakovačkog rasjeda, kao i rasjeda Lukovo-Lomska duliba-Bakovac. Duž ovih rasjeda nastali su i najdublji speleološki objekti u Hrvatskoj kao što su Lukina jama-Trojama (1421 m), Slovačka jama (1320 m), Patkov gušt (553 m), Ledenica u V. Lomu (536 m) i brojni drugi objekti. Kanali i dvorane speleoloških objekata nastali na sjecištima rasjeda odlikuju se izuzetno velikim dimenzijama. Brojne pukotine korozijskim djelovanjem vode proširene su od svega nekoliko cm pa sve do veličine kanala. Osobitu važnost imale su pukotine u onim dijelovima stijenskog kompleksa gdje slojevitost nije izražena i gdje su slojevi horizontalni. Pojava pukotina ili ruptura obilježava sve speleološke objekte. Prema M. Heraku (1984.) jedno od osnovnih obilježja tjemena bora je njihova veća raspucalost, a samim tim i mogućnost razvoja speleoloških objekata. Takove prilike dolaze do izražaja na području Štirovače (Velebit), gdje je došlo do razvoja speleoloških objekata duž tjemena antiklinale (Kuhta, 1990.). Pojava pukotina znatno se lakše uočava u speleološkom objektima nastalim u dolomitima i dolomitičnim vapnencima. Široke su svega 5 do 20 cm. Znatno ih je teže uočiti u objektima koji su oblikovani u vapnencima. Zapravo, zbog jače podložnosti vapnenaca korozijskom trošenju, pukotine u njima vrlo brzo dosežu dimenzije pravih špiljskih kanala. Pukotine često određuju orijentiranost kanala, a takav je slučaj i sa Cerovečkim pećinama (Garašić, 1986.). Strukturna predispozicija ima važnu ulogu pri oblikovanju speleoloških objekata. Brojne objekte na obilježava podudarnost glavnog kanala sa smijerom i nagibom slojeva naslaga u kojima su oblikovani. Međutim, u brojnim speleološkim objektima, slojevi su teško uočljivi zbog debelih naslaga sigovine na bočnim stranama kanala speleoloških objekata. Speleološke objekte koji su oblikovani na područjima sa ustrmljenijim nagibom slojeva karakterizira intenzivniji razvoj korozijskog procesa duž međuslojnih pukotina, što prvenstveno dolazi do izražaja u njihovoj većoj dubini, a često i prostranijim kanalima (Garašić, 1995.). Na primjer, to dolazi do izražaja u Manitoj peći u NP "Paklenica". Manita peć (Božičević, 1965.) Prema litolostratigrafskim osobinama stijena u kojima su oblikovani speleološki objekti mogu se uočiti određene razlike. Speleološki objekti, kao i njihova veličina znatno su češći (i većih dimenzija) u vapnencima, nego u ostalim karbonatnim naslagama. Pojava speleoloških objekata (na dinarskom području) u karbonskim i permskim naslagama izuzetno je rijetka. Zapravo, otkriveno je svega nekoliko speleoloških objekata. Iako su malih dimenzija (svega nekoliko metara) po svom značenju ističu se oni otkriveni na području Brušana (Velebit), nastala u permskim vapnencima (Garašić, 1986.). Od do sada istraženih speleoloških objekata na području krša Hrvatske, najveći dio je oblikovan u trijaskim, jurskim i krednim naslagama, a među njima se mogu uočiti neke razlike uvjetovane čistoćom vapnenaca. Kanali speleoloških objekata nastalih u trijaskim naslagama, gdje je znatno češća pojava dolomita, a mjestimično i prevladavaju, znatno su uži, ponekad jedva prohodni. Speleološki objekti, velikih dimenzija najčešći su u masivnim vapnencima (s mjestimičnom pojavom manjih leća i proslojaka dolomita) srednjeg trijasa, a osobito u čistim vapnencima jure i krede. (Božičević, 1995., Čepelak, 1978., Garašić, 1986. i Kuhta, 1990.). Kaverne na koje se naišlo prilikom izrade hidro-tehnièkog tunela RHE "Obrovac" također se razlikuju po dimenzijama kanala. One u trijaskim naslagama su manje i u njima je registrirana pojava tekućica za razliku od onih u jurskim naslagama koje su znatno većih dimenzija (od kojih jedna zaprema 11 700 000 m3 slobodnog prostora i predstavlja do sada jednu od najvećih prostorija istraženih u kršu Dinarida , pa je zbog njenog volumena došlo do odstupanja od predviđene trase tunela) s vodom prokapnicom koja odmah ponire dalje (Božičević, 1983.). Prema hidrodinamičkim zonama u kojima se javljaju speleološke objekte dijelimo na one u nezasićenoj zoni ili vadozne i one u zasićenoj zoni ili freatične. Neki autori (npr. Bonacci 2007.) izdvajaju u posebnu skupinu i objekte u razini podzemne vode i duboko unutar zasićene zone. Za vadozne objekte je karakteristično da nastaju korozijskim djelovanjem vode koja ponire (vertikalno), dok je za freatske značajna i horizontalano i korozijsko i erozijsko djelovanje vode. Pojava vode u vadoznim objektima prvenstveno se odnosi na vodu prokapnicu. Mjestimično ona se zbog specifičnih hidrogeoloških prilika može zadržavati u formi manjih jezeraca. Prema hidrološkoj funkciji speleološki objekti mogu biti stalni i povremeni izvori, stalni i povremeni ponori, vrulje, estavele, te protočni. Prema hidrološkim karakteristikama mogu diti suhi, s vodom prokapnicom, s povremenim tokom, stalnim tokom povremeno i stalno potopljeni (Kuhta, 2000). Klimatski faktori imaju izuzetno veliko značenje pri genezi speleoloških objekata, a među njima se osobito ističe količina oborina. Iako cijelo dinarsko područje prima preko 1000 mm oborina godišnje, analizom gustoće (do sad poznatih) speleoloških objekata može se uočiti njihov veći broj u vršnim dijelovima gorskih sustava koji primaju preko 2000 mm oborina godišnje. Ako se uz količinu oborina uzme u obzir da vršne dijelove karakteriziraju i niže temperature, što rezultira znatno manjim gubitkom vlage isparavanjem, onda je jasno da je i intenzitet korozije znatno jači. Međutim, veličina speleoloških objekata, kao i njihova ispunjenost sekundarnim sedimentima (prvenstveno sigovinom), koji su istraženi u nižim područjima, a gdje je količina oborina manja od 2000 mm, uz znatno veće isparavanje, ukazuje na veliko značenje paleoklimatskih prilika pri njihovoj genezi (Božičević,. i 1995., Garašić, 1986. i Kuhta, 1990.). Nastanku speleoloških objekata najvjerojatnije su pogodovala razdoblja prve polovice i sredine glacijalnih razdoblja koja obilježava porast količine oborina i do 20%, a zbog nižih temperatura isparavanje je znatno manje. U nekim speleološkim objektima (jama Puhaljka, Ponor na Grginom brijegu, špilje kod Bačić kuka i u Crnom Dabru – svi na Velebitu) također su uočeni tragovi mraznog djelovanja koji su se odvijali tijekom hladnijih razdoblja geološke prošlosti (Malinar, 1984. i Garašić, 1986.). Tijekom maksimalnog zahlađenja, zbog izrazite dominacije glacijalnih i periglacijalnih procesa brojni otvori, ali i kanali speleoloških objekata, koji su obavljali funkciju ponora, zapunjeni su evakuiranim materijalom (Bögli, 1980. i Ford & Williams, 2007.). Na to ukazuju i glaciofluvijalni sedimenti otkrivani u jami Puhaljci (Malinar,1984.) Snijeg i led imaju i danas veliko značenje pri oblikovanju speleoških objekata u vršnim dijelovima Dinarida (približno iznad 1000 m). Čest je slučaj da su speleološki objekti, ili njihovi ulazni dijelovi, u višim područjima zbog specifičnog položaja njhovog ulaza i kanala, kao i nižih temperatura ispunjeni snijegom i ledom tijekom cijele godine. Veličina i volumen tih dijelova, kao i u potpunosti ispunjenih objekata u pravilu su veće od onih u blizini bez snijega i leda. To je posljedica intenzivnog mraznog trošenja stijenskog kompleksa (Garašić, 1986.). Ledenica u V. Lomu (Velebit) (izvor: http://www.speleologija.hr) Kao posljedica klimatskih prilika tijekom geomorfološke prošlosti dolazilo je do promjene razine mora. To se odnosi u prvom redu na razdoblja leđenja. Tako je na ovom našem krškom području tijekom prošlosti razina mora bila niža za 90 do 120 metara. Razvojem speleoronjenja otkriveni su brojni morem potopljeni speleološki objekti. U mnogima su pronađene i potopljene sige. Uzorkovanjem i analizom sige s dubine od 32 m iz vrulje Zečica (Velebitski kanal), došlo se do podatka o starosti njenog vanjskog najmlađeg dijela od 11.000 godina. To odgovara i zadnjoj fazi izdizanja mora i ukazuje na činjenicu da je ta vrulja, koja danas predstavlja potopljeni izvor slatke vode zapravo nekad bila suhi špiljski kanal (usmeno Kuhta 2001). Prema stupnju razvoja speleoloških objekata, mogu seizdvojiti tri faze: početna ili inicijalna, zrela ili glavna i završna ili kasna . Objekti koji se nalaze u početnoj fazi razvoja najčešće pripadaju freatskim objektima. Osnovno obilježje je trajna ispunjenost kanala vodom. Osim korozijskog oblikovanja značajnu ulogu ima i erozijsko. Dijelom, ovoj grupi pripadaju i objekti nastali na kontaktima nepropusnih i vodopropusnih naslaga, a uglavnom ih predstavljaju aktivni ponori i vrela. Istraživanje ovih objekata znatno je otežano zbog zbog stalnog prisustva vode u njima i vrlo često uskih kanala (Krešić, 1988., Kuhta 2000.). 1)mlada, 2)zrela, 3)stara faza (Krešić, 1988.) Objekti koji se nalaze u drugoj, odnosno glavnoj fazi razvoja također obilježava stalno prisustvo podzemnih voda, a sami objekti vrlo često predstavljaju ponore (Bunovac na Velebitu), protočne objekte (Baračeve špilje - Kordun) ili vrela (Vrelo Bosne - BiH). Dimenzije kanala znatno su veće, te je usprkos stalnom prisustvu vode moguće njihovo istraživanje. U dijelovima objekata koji se nalaze na višim nivoima iznad razine podzemnih voda uočava se akumuliranje špiljskih sedimenata, prvenstveno u obliku sigastih nakupina (Krešić, 1988.) Poveæavanje volumena kanala u speleološkim objektima karakteristično je upravo za prvu i drugu fazu njihovog razvoja. Pri oblikovanju kanala voda u njima djeluje mehanički (erozija) i kemijski (korozija -Bögli 1980. i Božičević, 1992.). Na mehaničko djelovanje vode ukazuju brojni vrtložni lonci, uglačane strane kanala. Speleološki objekti koji se nalaze u završnoj fazi razvoja, voda (uglavnom prokapnica) brzo ponire dalje, u dubinu karbonatnog stijenskog kompleksa, tako da je jedna od njihovih glavnih karakteristika suhoća kanala. Slijedeća značajna osobina je znatno izrazitije urušavanje, a u njima je akumulirana znatna količina špiljskih sedimenata - siga. Postupno dolazi do cjelovite ispune kanala i nestanka speleoloških objekata. Prema veličini, odnosno ukupnoj dužini kanala Bögli (1980.) speleološke objekte dijeli na: male do 50 m srednje 50-500 m velike 500-5000 m izuzetno velike preko 5000 m Od do sada istraženih objekata najveći broj pripada grupi malih speleoloških objekata, a među njima prevladavaju jednostavni objekti. Grupi srednje velikih objekata pripada većina razgranatih i koljenčastih objekata, dok grupi velikih objekata pripadaju uglavnom etažni objekti i sustavi. Kao najzveći špiljski sustav na Zemlji ističe se Mammoth Cave System s dužinom od 627.644 m u SAD(http://www.caverbob.com), a područje na kojem se on nalazi je od 1945 godine je Nacionalni park. Najdublja jama na Zemlji je Krubera (Voronja) duboka 2191 m u gruzijskom dijelu Kavkaza. Kanalu kojem se nalazi do sada poznata najniža točka, potopljen je vodom i nastavlja se dalje u dubinu. Danas, zahvaljujući razvoju tehnike, speleološka istraživanja su sve intenzivnija i kvalitetnija. (izvor: http://www.speleologija.hr) Prema morfološkim značajkama jame i špilje razlikuju se prema izgledu kanala, broju kanala i ulaza i međusobnom odnosu kanala, a dijele se na jednostavne, razgranate, koljenčaste ili stubaste, etažne i špiljske ili jamske sustave. Prema broju, obliku i rasporedu kanala među speleološkim objektima dominiraju oni jednostavnog tipa. Ove speleološke objekte (špilje i jame) karakterizira postojanje samo jednog kanala. Većina ovih objekata oblikovana je u kompaktnim stijenama, a (s obzirom na dužinu) prevladavaju objekti manje i srednje veličine. Svojom veličinom, odnosno volumenom, među njima posebno se ističu špilje Jama Vrtlina Jama Vrtlina (Pavličević, 1966.) jame Mamet i Patkov gušt (koja istodobno kao i jama Vrtlina pripada skupini velikih objekata). Jama Mamet nastala je na sjecištu dvaju rasjeda (jedan u pravcu S-J, a drugi u pravcu ZSZ-IJI) u jurskim vapnencima. Otvor joj je elipsastog oblika dimenzija 55 X 40 m. Prema dnu se širi u obliku zvona, gdje je oblikovana prostrana šupljina, kojoj je veličina na dnu doseže 87 X 157 m. Dno ove jame zasuto je urušenim blokovima, a dubina joj iznosi 206 m (Božić, 1969.). Špilja Vrtlina, također je oblikovana u jurskim vapnencima. Duga je 900 m dok joj ukupna dubina iznosi 195 m. Visina kanala, odnosno dvorana nastalih u njemu, dosežu i do 40 m. Dno je ispunjeno brojnim urušnim blokovima, kojima visina doseže i do 20 m. Duga je 900 m. (Pavličević, 1966.). Ulaz u ovu pećinu je jamskog tipa, a nastao je urušavanjem svoda na dnu ponikve. (izvor: http://www.speleologija.hr) Glavno obilježje razgranatog tipa speleoloških objekata je postojanje barem dvaju kanala, a oblikovani su na mjestima gdje se sijčèe više pukotinskih sustava (Garašić, 1986.). Znatno su češći horizontalni od vertikalnih speleoloških objekata. U ovaj tip objekata ubrajaju se Jama Vodarica (Velebit), Golubinka (V. Rujno), Slovačka jama (Velebit). Jama Vodarica je špilja s jamskim ulazom koji je nastao urušavanjem dijela svoda. Nastanak joj je vezan uz sjecište mnogobrojnih rasjeda od kojih je najznačajniji onaj pravca pružanja JI-SZ, u jurskim vapnencima s proslojcima dolomita što je intenzivno poniranje i korozijsko djelovanje vode (Božičević, 1965.). Nastanak Jame Golubinke, također je tektonski predisponiran (Jalžić, 1981). Koljenčastom ili stubastom tipu speleoloških objekata pripadaju skoro isključivo jame, a osnovna karakteristika im je postojanje dvaju ili više skokova. Pri genezi ovog tipa objekata uz tektonske pokrete izuzetnu važnost imale su i litološke razlike stijenskih kompleksa, odnosno njihova izmjena (Čepelak, 1979., Malinar, 1984., Garašić, 1986. i Kuhta, 1990.). (izvor: http://www.speleologija.hr) Jama Golubinka (Jalžić, 1981.) Tako na primjer, Ponor na Bunovcu ima izražena tri dijela koji odgovaraju različitim litološko-stratigrafskim cjelinama. Prvi dio, do dubine od 105 m gdje prevladavju dolomiti gornjeg trijasa, a karakteriziraju ga izmjene malih skokova i polica dok su kanali vrlo uski. Drugi dio oblikovan u srednjotrijaskim vapnencima do dubine od 350 m, a koji je ujedno najširi i s najvećim skokovima (do 80 m dubine). Treći dio, od 350 m do dna na -536 m, a oblikovan je u donjotrijaskim vapnencima i dolomitima. Ovaj dio opet je znatno uži, ali i položitiji (prati rasjed) s manjim skokovima i policama (Čepelak, 1979.). Jama Puhaljka također se dijeli na tri dijela. Prvi dio, do dubine od 120 m koji je i najstrmiji, a nastao je duž dijaklaze u srednjotrijaskim vapnencima. Drugi dio do 250 m, nastao uz graničnu plohu vodopropropusnih vapnenaca i "nepropusnih" dolomita srednjeg trijasa u kojima je dominantno, fluvijalnom erozijom nastao i sam kanal. Treći dio kanala jame Puhaljke, koji je također položitiji, od 250 -tog metra do dna na dubini od 320 m nastao je duž paraklaze u čijoj podini su donjo trijaski dolomiti, a krovina im je u vapnencima sredneg trijasa. Za drugi i treći dio, je važno, da je nastanak kanala rezultat prvenstveno fluvijalne erozije u dolomitnom stijenskom komplesku (Malinar, 1984.). Jama Puhaljka (Malinar, 1984.) (izvor: http://www.speleologija.hr) Među do sad istraženim speleološkim objektima, onima etažnog tipa pripada i Strmotića ponor nedaleko Sv. Roka. Osnovna značajka ovih objekata je razvoj kanala u nekoliko nivoa ili katova, u područjima neotektonskog izdizanja. Prema mjerenjima intenziteta neotektonskog izdizanja, koja su provedena u speleološkim objektima u Republici Hrvatskoj, na području Južnog Velebita zabilježene najveće (oko 60 mm/100 god.), a na području Sjevernog Velebita najmanje (oko 4,8 mm/100 god.) vrijednosti (Garašić, 1986.). Gornji nivo kanala u Strmotića ponoru (dužine 1437 m i dubine 55 m) je suh i u njima se zapaža taloženje sekundarnih špiljskih sedimenata (sigovine), dok su u kanalima donjeg nivoa prisutne podzemne tekućice (Ostojić, 1996.). Strmotića ponor (Ostojić, 1996.) Špiljski i jamski sustavi, koji ujedno predstavljaju i najsloženiji geomorfološki tip speleoloških objekata također su rijetki. Postojanje najmanje dva ulaza je osnovna karakteristika ovog tipa, a pripadaju mu Lukina jama-Trojama (najdublja u Hrvatskoj 1421 m) i špiljski sustav Kita Gaćešina (najduži u Hrvatskoj 18.267m). Nastanak sustava Lukina jama-Trojama vezan je uz zonu rasjeda Lukovo-Lomska duliba-Bakovac. Istraživanja u špiljskom sustavu Kita Gaćešina još su u tijeku, a traju već cijeli niz godina. Špiljski sustav Kita gaćešina (izvor: http://www.speleologija.hr) Lukina Jama ((izvor: http://www.speleologija.hr) Polušpilje i potkapine su speleološki objekti krači od 10 m i obasjani dnevnim svetlom. Osim korozijskim djelovanjem često nastaju i u kanjonskim dolinama krših tekućica (npr kod Roškog slapa na rijeci Krki). Na području NP Paklenica, polušpilje koje su oblikovane fluvijalnim djelovanjem vode koja protječe koritom potoka V. Paklenice, u pravilu su naknadno pregrađene zidom i korištene kao staje. Polušpilja u M. Paklenici (Božičević, 1965.) Specifičan oblik speleoloških objekata predstavljaju jame sniježnice i ledenice. Nalaze se prvenstveno u višim dijelovima gorja, ali su ustanovljeni i na visinama od 1000 m. To su uglavnom jednostavni speleološki objekti kojima je otvor obično manjih dimenzija često obrastao vegetacijom ili se nalazi na dnu dubljih ponikava i uvala. Kanali ovih objekata se nastavljaju prema unutra položeno kao vreća ili u obliku zvona. Hladni zrak obično zimi ispuni najniže dijelove jame, te se zbog težine zadržava tijekom cijele godine. Snijeg, koji je prvenstveno navijan kroz otvor i led nastao smrzavanjem vode prokapnice i od snijega oblikuje mosure-špiljski nakit od leda (Božičević, 1984.). Ledenica sa mosurima (Velebit) Kao rezultat mehaničkog djelovanja snijega i leda, volumen kanala takovih objekata je veći od ostalih u bližoj okolici (bez snijega i leda- Garašić, 1986.). Među speleološkim objektima s pojavom snijega i leda ističu se Lukina jamaTrojama, Ledenica u Velikom Lomu, Slovačka jama. Specifični speleološki objekti tropskog i subtopskog područja Kao specifični speleološki objekti se izdvajaju cenotes i „blue hole“ – morske jame. Naziv cenotes (cenotes - eng., senotes – španjolski) potječe od dzonot ili ts'onot (od Maja s Yukatana) a označava jamu s vodom. Najčešće cenotes su okrugle, promjera desetak metara, vertikalnih strana, ispunjene vodom koja je potopila brojne špiljske kanale. Cenotes su najbrojnije su na području poluotoka Yukatana, te na Karibskom otočju, gdje su brojne i „blue hole“ (osobito Bahami). S obzirom da se cenotes javljaju na maloj nadmorskoj visini (svega nekoliko i par desetaka metara), a „blue holes“ su vrlo plitko, odnosno često u zoni morskih mijena, one nam ukazuju i na klimatske promjene. Kod senotes je čest slučaj da se ispod stupca slatke vode nalazi slana morska voda, a granica je vrlo oštra (haloklina). U području miješanja također je česta pojava sloja otrovnog plina hidrogen-sulfida, nastalog uslijed djelovanja kolonija bakterija i raspadanja organskih tvari. Ovaj plin može biti vrlo opasan prilikom speleoronilačkih istraživanja (Beddows, 2003.). U novije doba na području Bahamskog otočja istraženo je oko 200 od 1000 ovih pojava. Dubina ovih specifičnih objekata iznosi i do 180 m. Potopljeni kanali su značajni i zbog brojnih novih biospeleoloških istraživanja. Naime, u vrlo kratkom vremenu u posljednji 20 – tak godina u tim moreskom vodom ispunjenim objektima za sad je otkriveno na desetke novih vrsta (Todhanter, 2010.). „Blue holl“ i cenotes (Todhanter, 2010.). Hidrogen-sulfid i potopljeni kanal sa sigama (Todhanter, 2010.). „Blue holl“ i cenotes (Todhanter, 2010.). Red. broj Naziv Država Dubina m Dužina m 1 Krubera (Voronja) Cave Gruzija 2.191 16.058 2 Illyuzia-Mezhonnogo-Snezhnaya Gruzija 1.753 24.080 3 Lamprechtsofen Vogelschacht Weg Schacht Austrija 1.632 38.000 4 Gouffre Mirolda / Lucien Bouclier Francuska 1.626 13.000 5 Reseau Jean Bernard Francuska 1.602 20.536 Pet najdubljih jama na Zemlji (izvor: http://www.caverbob.com) Red. broj Naziv špilje Država Dužina m 1 Mammoth Cave System U.S.A. 627.644 2 Jewel Cave U.S.A. 241.595 3 Optymistychna (gips) Ukraine 232.000 4 Wind Cave U.S.A. 218.436 5 Sistema Sac Actun (Nohoch Nah Chich) Mexico 217.363 7 Hoelloch Švicarska 195.914 34 Kazumura Cave (lava) Hawaii U.S.A. 65.869 45 Bol'shaja Oreshnaja (konglomerat) Russia 58.000 Najznačajnije špilje po dužini na Zemlji (izvor: http://www.caverbob.com) SEDIMENTI U SPELEOLOŠKIM OBJEKTIMA Semimenti u speleološkim objekti ma dijele se u dvije osnovne grupe: alohtone i autohtone. Alohtoni sedimenti mogu biti klastičnog i organogenog porijekla. Klastični sedimenti mogu biti fluvijalnog, limničkog, marinskog, glacijalnog, fluvioglacijalnog, padinskog i eolskog porijekla. Organogeni sedimenti mogu biti nanešeni vjetrom ili tekućicama, te potjecati od ostataka životinja koji borave u objektima. Autohtoni sedimenti mogu biti klastičnog i kemogenog postanka. Klastični sedimenti nastaju procesima osipanja i urušavanja fragmenata i blokova stijena kojie se nalazena bočnim stranama i svodovima objekata. Ti fragmenti i blokovi mogu biti dalje transportirani tekućicama, te na taj način prijeći u fluvijalne sedimente. U grupi kemijskih sedimenata na početku 20 st. bilo je poznato oko 45 tipova, a pred kraj stoljeća oko 255, od čega je 8 minerala karakteristično samo za speleološke objekte (Hill & Forti 1997). Praktično, u svijetu se, u speleološkim objektima, prosječno, svake godine otkrije jedan novi mineral. Počestini pojave najzastupljeniji minerali su kalcit, aragonit, gips (rijedak u dinarskom kršu) i led. Klastični sedimenti u speleološkim objektima, kako je već spomenuto mogu biti autohtonog i alohtonog porijekla. Najčešće se radi o fragmentima i blokovima stijena nastalih osipanjem i urušavanjem (u unutrašnjosti i na ulaznom području), ili su fluvijalnog porijekla (ilovače, gline, pijesak i šljunak). Mineralni sastav klastičnih sedimenata može nam ukazivati na to s kojeg područja potječu. SIGE Sige (lat. sigillum – figura ili kipić) ili speleotemi (grč. spelaion – špilja i thema – talog) istih oblika mogu nastati od različitih minerala. U svijetu, do danas je poznato 38 vrsta različitih siga. Njihov nastanak prvenstveno je vezan uz izlučivanje kalcita iz vode koja je zapravo karbonatna otopina. Naime, kada otopina dospije u prostor sa drugačijim uvjetima temperature, tlaka, vlažnosti može doći do izmjene CO2 ili evaporacije, što rezultira izlučivanjem minerala kalcita. U području dinarskog krša, nastanak siga je najčešće vezan uz proces izmjene CO2. Sadržaj CO2 u zraku speleoloških objektata je oko 10 puta veći od onog od zraka na površini, ali i 25 do 250 puta manji od onog u vodi koja dospijeva pukotinskim sustavom u šupljine. Kao posljedica promjene uvjeta, CO2 koji je u vodi se oslobađa i izjednačava s koncentacijom u šupljini. Pri tome dolazi do taloženja kalcita, odnosno do nastanka siga. Taloženje je najbrže u toplijim uvjetima kao posljedica veće količine biogenog CO2. Isparavanjem vode pri dospijeću šupljine dolazi do prezasićenosti hidrokarbonatom, što pogoduje kristalizaciji kalcita. Ovaj način nastanka siga karakterističan je za speleološke objekte u aridnim područjima (Meksiko) (Lacković 2003). Sige su daleko najrasprostranjeniji akumulacijski oblici u kršu. Osim njih, ali u znatno manjoj mjeri važne su sedrene barijere koje nastaju u krškim tekućicama. Sige (Božičević, 1985.) Prema čestini pojave sigastih oblika prevladavaju stalaktiti i stalagmiti. S obzirom na genezu, kod stalagmita se mogu razlikovati oni nastali s početnom (inicijalnom) cjevčicom u sredini i bez nje. Stalaktiti s početnom cjevčicom nastali su na dijelovima svodova gdje zasićena voda izbija iz manjih pukotina. Paralelno uz vodu koja protiče kroz cjevicu, s njene vanjske strane dolazi do taloženja kalcita iz vode koja se slijeva uz nju (G. W. Moore i G. N. Sullivan, 1964. i A. Bögli, 1980.). Osnovna odlika ovih stalaktita je njihov simetričan izgled. U slučajevima kad dođe do padanja kapi koje se slijevaju uz svod šupljina (obično na najnižim mjestima, gdje zbog prestanka slijevanja vode dolazi do njene koncentracije i kapanja), dolazi do formiranja stalaktita bez inicijalne cjevčice. U pravilu ove sige su asimetričnog oblika (A. Bögli, 1980.). Stalaktiti Zbog čestih začepljenja cjevčica u simetričnim stalaktitima i njihovog bočnog pucanja, te tako uvjetovanog skretanja vode i taloženja CaCO3 na vanjskoj strani stalaktita dolazi do oblikovanja ekscentričnih formi (N. Krešić, 1988.). Mjestimično, zbog nedostatka vode zasićene kalcij-bikarbonatom iz koje bi se s vanjske strane početne cjevčice stalaktita nataložio CaCO3, one se mjestimično javljaju kao samostalan oblik. Tad se obično govori o makaronima (uskim, tankim i cjevčicama3 . 3 Makaroni nastali u ulaznom dijelu bunkera u kanjonu V. Paklenice (iskopani u razdoblju od 1949. do 1952. g.) prilikom njihovog otvaranja 1991. g., dosezali su dužinu i do 80 cm dužine. Makaroni ili inicijalne cjevčice Kao posljedica strujanja zraka, mogu nastati povijene sige-anemoliti. Naime, jako strujanje zraka "skreće" kapi vode koje su zasićene kalcij-bikarbonatom i na taj način postupno dolazi do nepravilnog-kosog oblikovanja stalaktita. Stalaktit – ekscenrična forma Anemoliti Dok su stalaktiti karakteristični za svodove dotle su stalagmiti karakteristični za dna (podove) speleoloških objekata. Taloženjem kalcita na podovima kanala speleoloških objekata u obliku koncentričnih krugova dolazi do nastanka stalagmita. No, zbog različite visine svodova kanala i dvorana dolazi do nastanka stalagmita koji su na vrhu zaobljeni (karakteristični su za niže dijelove), dok su za dvorane i kanale s većom visinom karakteristièni stalagmiti s ravnim ili blago udubljenim vrhovima. Takav ravan ili tanjurast izgled posljedica je veće kinetičke energije udara kapljice i njenog većeg raspršivanja po rubnim dijelovima stalagmita (S. Božičević, 1965.). Također, mogu se uočiti i stalagmiti koji su izrazito suženi u donjem dijelu, a nastali su u manjim udubljenjima. Takav njihov izgled posljedica je dužeg zadržavanja vode (u udubljenjima) koja sprečava taloženje kalcita na njihovim bočnim stranama. Stalagmit Stalagmit sa udubljenim vrhom Postupnim “rastom” može doći do spajanja stalagmita i stalaktita, te tako nastaju špiljski stupovi ili stalagnati. Stalagnat Ekscentrične sige odnosno helaktiti i helagmiti (grč. heliks – uvijen) rastu u svim smjerovima, pa čak i u suprotnom od gravitacije Njihov nastanak je vezan uz izuzetno sporu cirkulaciju vode (koja protječe brzinom od oko 1,5 cm na dan) kroz kapilarne pore i izlučivanja kristala na njihovom vrhu, koji slijedi sile kristalizacije, a ne gravitacije kao što je slučaj pri oblikovanju stalaktita. Promjer kapilarnog središnjeg kanala, promjera je od 0,008 do 0,5 mm. (Bögli, 1980. i Žolnaj, 1981). Ako se cirkulacija vode kroz kapilaru pojača, na vrhu heliktita može se stvoriti kapljica, pa će kapanjem dalje nastajati stalaktit (Lacković 2003). Spajanjem helaktita i helagmita može nastati helagnat. Specifične kalcitne forme pronađene su u kaverni koja je otkrivena prilikom gradnje hidrotehničkog tunela RHE "Obrovac". Tom prilikom nađeni su oblici nalik koraljnim grančicama ili grmićima i poput borovih grana, a na nekima od njih je uočen hijalit (Božičević, 1992.). . Helaktiti Zbog nepravilnog linijskog kretanja kapljica vode na svodovima i prevjesnim dijelovima špiljskih kanala i dvorana, te taloženja kalcita u obliku tankog traga nastale su draperije ili špiljske zavjese. Kao posljedica nepravilnog kretanja kapljica vode pri njihovom nastanku, one često imaju nepravilan (namreškan) izgled (Krešić, 1988., Lacković, 2003). Zbog zvukova koji se čuju prilikom udaraca čest im je naziv špiljske orgulje. Spiljske zavjese ili draperije Slijevanjem vode u obliku laganih slojeva poput filma ili manjih kapi preko bočnih strana speleoloških objekata dolazi do postupnog taloženja kalcita i oblikovanja sigastih saljeva raznih oblika. Debljina im varira od nekoliko cm pa sve do nekoliko metara. U slučajevima, kad je njihov nastanak vezan uz pojave gline (ili nekog drugog mekšeg sedimenta), na kojima je došlo do akumuliranja kalcita i naknadnog ispiranja gline ili uz prevjesne dijelove bočnih strana poprimaju izgled plašteva (baldahina). Na njihovom završetku vrlo često nastaju brojni stalaktiti. U slučajevima, ako je ispod voda, njihov dolnji dio poprima ravan (“odrezan”) oblik. Saljevi Koraloidi su također vrlo česti u špiljama. Nazivaju se još botroidi (grč. Botrysgrozd) i globulariti. Veličina im varira od 1 mm pa do 1 metra. Koraljni oblici ili globuliti oblikuju male nepravilne akumulacijske forme na stranama špilja i starijoj sigovini koja zbog toga poprima asimetrčan izgled. Njihova veličina varira od sitnih kvržica milimetarskih dimenzija pa do onih promjera većih od 1 metra. Građeni su od koncentričnih ovoja oko kvržice. Koncentrični slojevi mogu se međusobno razlikovati bojom, veličinom i oblikom. Fascinantan niz oblika koji poprimaju koraloidi ovisi o načinu njihova postanka. Nastaju većinom u zračnim podzemnim prostorima visoke vlažnosti iz kapilarnog filma vode, te manjim dijelom pod vodom. Uz procjeđivanje i isušivanje tankoga filma vode na neravninama špiljskoga kanala kao osnovnoga mehanizma taloženja, zračni koraloidi nastaju i u uvjetima prskanja, kapilarnoga kretanja vode iz jezera po zidovima, kombiniranjem kondenzacije i isušivanja, te iz aerosola. Isušivanje zbog strujanja zraka može uzrokovati rast koraloida u jednu stranu, u pravilu u smjeru odakle struji zrak, odnosno u smjeru veće brzine isušivanja. Koraloidi ili botroidi Sitne čestice prašine, pijeska ili otkinuti fragmenti stijena pogoduju su nastanku špiljskih bisera ili pizolita. Nastaju u udubljenjima gdje se akumulira zasićena voda koja prokapava sa svoda, a iz koje se taloži kalcit oko sitnih čestica koje služe kao jezgre. Neprekidno kapanje vode pogodovalo je rotiranju pizolita, te dolazi do njihovog međusobnog glačanja, pa kao posljedica toga imaju zaobljen izgled i glatki su. Manji špiljski biseri su zaobljeniji, jer se lakše okreću nego veći, koji su stoga često asimetrični (Lacković, 2003). Prema M. Garašiću (1986.), osobito su impresivni pizoliti u špilji Čude kraj Muškovaca (nedaleko Obrovca) koji dosežu promjer veći i od 10 cm. Slobodni špiljski biseri kuglastog oblika. Špilja u kamenolomu Tounj, Ogulin (Lacković, 2003) Špiljske palete su ovalni do kružni oblici siga koji se sastoje od dvije paralelne ploče ili diska koji su međusobno odvojeni uskom pukotinom. Nastaju na mjestima gdje je došlo do pucanja (npr špiljskih stupova - stalagnata). Mogu nastatina zidovima, stropovima i podu podzemnih prostora te na sigama, a nagib im ovisi o nagibu pukotina u stijeni ili siga iz kojih rastu. Kroz pukotinom dolazi otopina iz koje po obrubu ploča rastu kristali u ravnini ploča i radijalno oko njihova ruba. Viseće palete imaju stalaktite na svojoj donjoj strani. Ponekad na stalaktitima i stupovima, zbog spuštanja glinovitoga tla, dolazi do razdvajanja diskova nastalih uz horizontalne pukotine, no češće su diskovi međusobno srašteni zbog taloženja siga iz dotoka s njihove vanjske strane. Špiljske palete (Lacković 2003; preuzeto iz http://www.speleologija.hr) Na nagnutim dijelovima bočnih strana i dnima špilja mjestimično je došlo do oblikovanja kaskada (kadica ili kamenica). Nastaju prilikom tečenja zasićene vode preko manjih pregiba, gdje zbog turbulencije dolazi do gubitka CO2 i taloženja kalcita. Zbog njegovog postupnog “rasta” do nastanka kaskada u kojima se zadržava voda. U slučajevima kad je vodeni tok jači od isparavanja, a voda se prelijeva preko ruba, tada se kaskada širi s vanjske strane. Suprotno, kad je isparavanje veće od toka, te dolazi do povećanja brane s untrašnje strane, te se kaskada smanjuje (ispunjava se). Kaskade ili kamenice Voda koja prokapava sa visokih dijelova svodova na glinovitu dno može stvarati manja udubljenja - konulite (veličine manje posude). Pri tome na stranama može doći do taloženja kalcita u obliku tanke kore. Naknadno, može doći do ispiranja gline te udubljenje zaostaje u obliku posude, najčešće čaše konunog oblika, po čemu je ova forma i dobila ime. Ovakva udubljenja u speleološkim objektima dinarskog područja dosta su rijetka (npr. Donja Cerovačka špilja i kaverna u tunelu SV. Rok). Konulit u kaverni Sv. Rok (foto: N. Andačić) U krškom podzemlju često nalazimo manje ili veće nakupine slobodnih ili djelomično priraslih kristala špiljskih minerala s lijepo vidljivim kristalnim plohama. Njihova veličina varira od nekoliko milimetara pa do preko 20 centimetara. U dinarskom području najčešće pojavljuje mineral kalcit, i to u formi romboedara, skalenoedara ili njihovih kombinacija. U nekim zemljama je poznato i pojavljivanje velikih kristala gipsa. Veliki kristali nastaju u tri različita podzemna okoliša: u prostorima potpuno ispunjenima vodom (freatička zona), u podzemnim jezerima koja se nalaze iznad potpuno potopljenih prostora (vadozna zona), te u zrakom ispunjenim prostorima, iz otopina koje se u te prostore procjeđuju iz zidova ili kroz špiljski sediment (Lacković, 2003). Nužni uvjeti za rast velikih kristala su sljedeći: - otopina iz koje nastaju mora biti neznatno prezasićena u odnosu na mineral koji se taloži; - vodena ili vlažna sredina u kojoj kristali rastu mora biti duže vrijeme mirna jer inače dolazi do prekida rasta; - dovoljno vremena i prostora da narastu veliki kristali. Sva tri uvjeta ispunjena su jedino u potpuno potopljenim freatičkim prostorima, u kojima mogu narasti najveći i najljepši kristali (Lacković, 2003). Kristali u kaverni tunela Sv. Rok (snimila N. Andačić) Dublje u kršu, u freatskoj zoni, voda se akumulira i potpuno ispunjava sve šupljine. Kako se donedavno mislilo, da se u freatskoj zoni obavljaju uglavnom procesi korozije i eozije, odnosno proširivanja šupljina. Istraživanja neobičnih siga u špilji u kamenolomu Tounj, pokazala su da je u toj špilji posebna vrsta siga taložena u freatičkim uvjetima, odnosno u razdoblju kada su šupljine bile potpuno ispunjene vodom. Postojanje ovih siga za sada je u čitavome svijetu zabilježeno jedino u špiljama kod Tounja i Ogulina (Lackocić, 2003), te ponoru Doljašnice u Popovom polju (usmeno D. Bakšić). Osnovna je značajka freatičkih siga da one u obliku prevlake oblažu, kontinuirano i u jednakoj debljini, čitave presjeke kanala a to znači jednako na podu, zidovima i na stropu. To ukazuje da su stvarane u potopljenim kanalima. Izgrađene su od minerala kalcita. Kako se slične sige nalaze i u obližnjem, 8 km udaljenom, špiljskom sustavu Đula-Medvedica, izgleda da one odražavaju ujednačene uvjete na širem prostoru (ne samo lokalno, kao što je to slučaj s ostalim tipovima siga). Zbog toga se freatičke sige mogu koristiti za vremensku usporedbu. Naime, sve sige, sedimenti, otapanja itd. koji se nalaze pod njima su stariji, dok su svi talozi koji se nalaze na njima, mlađi. Postojanje pogodnih klimatskih uvjeta za značajno podizanje razine podzemnih voda i stvaranje freatičkih uvjeta kroz duže razdoblje veže se za prestanak zadnjega ledenoga doba krajem pleistocena i otapanje leda početkom holocena, odnosno početkom današnjega doba (koje traje zadnjih 10 000 g.) (Lacković, 2003). Rekonstrunkcija presjeka kanala špilje u kamenolomu Tounj: u vrijeme prije taloženja siga (a), u vrijeme taloženja stalagmita (b), te u vrijeme taloženja freatičkih siga u kanalu potpuno ispunjenom vodom (c). Prema Babić et al (1997), nadopunjeno (Lacković, 2003). Fragment freatičkih siga, špilja u kamenolomu Tounj. Snimio: D. Bakšić (izvor: http://www.speleologija.hr) Najčešće, špiljski minerali, ukoliko su čisti (bez primjesa) su bezbojni. No, u špiljama pokazuju veliku varijabilnost boja. Kalcitne sige mogu biti raznih boja od kremasto bijelih, preko žutih, žutosmeđih i narančastih, do čokoladno smeđih i crvenih. Mnogo rjeđe pojavljuju se i druge boje, kao npr. zeleni kalciti i plavi aragoniti. Za razliku od kalcitnih siga, aragonitne i gipsne sige obično nisu obojene nego su bijele i slabije ili jače prozirne. Rjeđi špiljski minerali, kao što su oksidi željeza i mangana, pojavljuju se u svojim vlastitim bojama. Ako su u sigama prisutni oksidi i hidroksidi željeza boja će biti crveni, smeđi, žuti, od manganovih crna, bakra zeleno i plavo, fosfora žuto. U slučajevima kad je prisutna organska materija boja varira od smeđe (boja hrđe) do crne (Lacković, 2003). Boja siga potječe od primjesa Brzina rasta i starost siga Prosječna brzina rasta siga na Zemlji je oko 2 mm godišnje (Hill & Forti, 1986). No postoje znatne razlike. Tako stalagmiti u špilji Domica u Češkoj rastu brzinom od 0,05 mm na godinu, a u Clapham Caveu u Engleskoj za isto vrijeme tamošnje sige izrastu čak 6,07 mm (Krešić, 1988). Brzina rasta siga ovisi o brzini dotoka i sastavu otopine, temperaturi, vlazi i dr., što sve ne ovisi samo o klimatskoj zoni u kojoj se špilja nalazi, nego se znatno razlikuju i u špiljama istoga klimatskoga područja, te i unutar samo jedne špilje ili samo jednoga njenoga djela. Obilan rast siga podudara se s vlažnim, a oskudan sa sušnim razdobljima geološke prošlosti. Osim okolišnih uvjeta u kojima siga raste, brzina rasta ovisi i o vremenu u kojem se promatra, jer se vremenom mijenjaju i uvjeti rasta (promjena sastava i količine otopine, sezonska promjena klime i dr.) (Lacković, 2003). Starost sedimenata, prvenstveno siga, u speleološkim objektima moguće je datirati pomoću apsolutnih i relativnih metoda. Među apsolutnim metodama najčešće su: -Metoda radioaktivnog izotopa ugljika ( 14 C) pomoću koje se mogu datirati mlade sige – do starosti od 40.000 god., s točnošću od 10%. Presjek stalagmita (promjera 15 cm) na kojem je napravljena analiza starosti 14C metodom. Starost središnjeg, najstarijeg dijela je preko 37 000 godina (starost veća od granica metode), dok je vanjski, najmlađi sloj star 17 200 godina +- 750 godina (analizu provela dr. Nada Horvatinčić, Institut Ruđer Bošković). Špilja Tučepska Vilenjača, Biokovo. Snimio: D. Lacković, 2002. (izvor:http://www.speleologija.hr) -U/Th metoda se temelji na određivanju sadržaja izotopa urana 234 U i torija 230 Th. Radioaktivni uran, koji se nalazi u sigama (u malim količinama) od njihovog postanka, počinje se raspadati u torij. Starost se određuje na osnovu međuodnosa količine urana i torija. Kao posljedica toga starije sige će sadržavati sve više torija. Ovom metodom se mogu datirati sige stare i do 350.000 godina, agreška je oko 5%. -Pomoću ESR metode (resonanca elektronskog spina) mogu se datirati sige do starosti 3 milijuna godina. Uz apsolutne, često su u upotrebi i relativne metode. Prvenstveno to su stratigrafske (opis sedimenata), paleontološke (fosilni ostaci) arheološke (razna antropološka nalazišta), biološke (polen analize), te geomorfološke (usporedno praćenje veličine pojedinih oblika). Za speleološke objekte, osobito u freatskoj zoni, osim korozijskog, karakteristična je i pojava oblika nastalih i erozijskim (fluvijalnim) djelovanjem vode. Tako se u njima mogu uočiti tragovi brušenja, zaglađivanja i vrtložni lonci. Tragovi brušenja i zaglađivanja očituju se prvenstveno uglačanošću bočnih strana speleoloških objekata. Vrtložni lonci češći su u strmije nagnutim dijelovima speleoloških objekata. Ovi oblici češće su oblikovani u dolomitima nego u vapnencima, a uočeni su u aktivnom (u objektima s vodom) i fosilnom obliku. U samim objektima mogu se pronaći valutice koje su ih obradile i formirale (M. Garašić, 1986. i S. Božičević, 1992.). Stijene uglačane erozijskim djelovanjem vode Ulazne dijelove speleoloških objekata sa stalnom ili povremenom funkcijom ponora također obilježava česta pojava vodom nanešenih akumulata granja i debala, ali i otpada antropogenog porijekla. Često ova pojava smanje propusnost ponora, pa kao posljedica toga može doći i do plavljenja okolnog područja. Korištenje speleoloških objekata Speleološki objekti, osobito špilje, ljude privlače još od najranijih razdoblja pretpovijesti. Tijekom pretpovijesti špilje su korištene prvenstveno kao mjesta boravka. Još od pojave najstarije “olduvjenske” kulture tijekom donjeg paleolitika (pred 2 do 1 mil. godina) kojoj je nositelj bio Homo habilis pronađeno je oruđe koje nosi naziv “udarač”. Na našem dinarskom krškom području pronađeni su tragovi iz razdoblja srednjeg i osobito mlađeg paleolitika. Kao poznata nalazišta neandertalca ističu se špilja Hušnjakovo pored Krapin, te Vindija (Varaždin), Mačkova špilja (Lepoglava), Bukovac (Lokve). Dalje, brojne špilje predstavljaju arheološka nalazišta, odnosno služe kao staništa4 . Iako su tijekom nove ere (poslije Krista) špilje bile predmet legendi prvenstveno mjesta boravka pustinjaka ali i još češće mračnih i neobičnih bića, koja su uz to često bila i opasna5 , izazivali su pažnju znanstvenika. Ipak i u tom razdoblju čovjek ih je posjećivao i to prvenstveno zbog potreba za vodom. Na to nam ukazuju brojni tragovi keramike (iz različitih razdoblja) koje možemo pronaći u speleološkim objektima s vodom, ali i udubljenja na stjenovitim stranama jama nastala struganjem – usijecanjem užadi. Naime, u kršu je voda rijetka na površini, ali je se može naći u podzemlju. Kao posljedica toga mnogi speleološki objekti su i dobili imena (npr. jama vodarica na Velebitu). Brojni objekti i danas se koriste za vodoopskrbu. Podzemne tekućice ili jezera mjesta su od kuda se vrše vodozahvati. Tako npr. grad Zadar korisiti vodu i iz jame Golubinke, a naselje Čvaljina (popovo polje – BiH) iz istoimene špilje. Led iz jama se nekad također vadio i koristio za vodopskrbu. Naime, u višim područjima dinarskog gorja bilo je intenzivno transhumantno stočarstvo. 4 Prilikom naseljavanja otoka Sv. Andrija ili Svetac tijekom 18. st privi došljaci su su naselili u špilji. Njihovi potomci su u njoj stanovali sve do početka 20. stoljeća! 5 Često imena su po mitskim bićima (npr. Vilinske jame). Zanimljivo je porijeklo imena špilje dimnice u Sloveniji koja ima jamske ulaze, a kroz nju protječe tekućica. Zimi, toplija voda isparava poput dima iz otvora, a lokalno stanovništvo je bilo uvjereno da to ide dim kojim vrag (hudič) suši meso. Jama na otoku Mrtovnjaku s tragovima struganja užeta pri vađenju vode (istražio i snimio: Mislav Krvavica (2008.) Špilja Čvaljina (Popovo polje – BiH) Međutim, u tom krškom području velik problem je bio nedostatak vode, pa je led vađen i otapan. Ledenice su se koristile i kao prirodni frižideri za čuvanje namirnica. Također, led se vadio i otpremao u gradove gdje se prvenstveno koristio u ugostiteljstvu, a u obalnim područjima i za održavanje svježine ulovljene ribe. Koliko je značenje cenotas na Yucatanu koji je gotovo bez rijeka sa samo nekoliko jezera, zapravo močvarnom ukazuje činjenica da su one bile centar razvoja naselja. Naime, one predstavljaju jedine izvore pitkevode. Naselja Maya, pa tako i slavni Chichen Itza, izgrađena su oko ovih prirodnih bunara. Neki cenotes kao Cenote žrtve kod Chichen Itza odigrali su i važnu ulogu u obredima Maya. Vjerujući da su ti bazeni bili prolaz za zagrobni život, Maye su ponekad ubacivale vrijedne predmete u njih. Otkriće zlatnih žrtvenih artefakata u nekim od cenotesa dovelo je do arheoloških istraživanja u prvom dijelu 20. stoljeća. Edward Herbert Thompson, američki diplomat koji je kupio grad Chichen Itza, počeo je jaruženje Sveto Cenote 1904. godine. On je otkrio ljudske kosture i žrtvene predmete koji potvrđuju lokalnu legendu, kult Cenote, uključujući ljudske žrtve bogovima kiše (Chaacs) (Scott, 1998.). Tijekom zadnjih ratova špilje speleološki objekti su često služili i kao zakloni od neprijatelja, ali na žalost i kao stratišta. Mjesta gdje su mnogi nasilno okončali svoj život. Dans, speleološki objekri koriste se prvenstveno u turističke svrhe. To osobito vrijedi za one objekte ili dijelove objekata koji se nalaze u završnoj fazi. Naime, glavni razlog turističkog posjeta špiljama je estetski. Brojne sige svojom ljepotom i neobičnošću privlače ljude, te ih u pravilu iako krivo, nazivamo “špiljski ukrasi”. Među takvim objektima se na području dinarskog krša posebno ističu Postojnska jama (špilja,) u Sloveniji. Postojnska jama je jedna od najvećih i najljepših špilja u Europi. Nalazi se u blizini istoimenoga mjesta Postojna u Sloveniji. Zajedno, s drugim špiljama (Otoška, Pivka, Črna, Magdalena) čini sustav kanala, dvorana, rovova i galerija dug 20.570 metara. To je sustav podzemnih hodnika, rovova, galerija i dvorana dug kilometara. „Rov starih potpisa“ svjedoči da je Postojnska jama bila je poznata i u srednjem vijeku. Najstariji potpis datira iz 1213. godine. Ponovo je je otkrio 1818. god. jedan mještanin, a već iduće godine bilježe se prve posjete. Turistička željeznička pruga je izgrađena 1872., a električno osvjetljenje 1884. godine. Danas, za turistički posjet je uređeno 5.3 km špilje i kanala, a godišnje ju obiđe oko 500.000 posjetitelja. Osim u geomorfološkom i hidrološkom (protočni objekt) pogledu interesantna je i biospeleološki. U špilji obitava 130 životinjskih vrsta, od čega 84 su isključivo špiljske. Na području Slovenije postoji još nekoliko turistički uređenih speleoloških objekata, a među njima se ističu Škocjanske jame koje su zbog svog hidrološkog i geomorfološkog značenja 1986. godine upisane u svjetsku prirodnu baštinu. Prvi začeci speleoturizma u Republici Hrvatskoj vezani su djelovanje Odbor za uređenje špilje Samograd kod Perušića (1886. godine). Poslije toga postupno jača sve veći interes za posjet speleološkim objektima. Danas, od 15-tak turističkih objekata na području Hrvatske treba istaknuti jamu Baredine u Istri. Ovaj speleološki objekt godišnje obiđe oko 55.000 posjetitelja. Zanimljivo je da je ova jama prije bila dijelom zatrpana smećem, ali je privatnom inicijativom Legovića (u čijem je vlasništvu!) očišćena i uređena za turistički posjet. Postojnska jama Jama Baredine (snimio: Legović) Međutim, vrlo često se događa da se rade pogreške pri uređenju turističkih objekata. Prilikom uređivanja turističkih staza koriste se neadekvatni materijali i uništavaju sige, postoji mogućnost onečišćenja vode, a vrlo često se postavlja neadekvatna i prejaka rasvjeta što može dovesti do promjene mikroklime u objektima. pojava vegetacije uvjetovan prejakom rasvjetom U novije vrijeme, osim turističkih posjeta špilje bilježe sve više posjetitelja i zbog speleoterapije6 (ukoliko nisu ugrožene ljudskom djelanošću). Speleoterapija je metoda koja se bazira na doziranom boravku pacijenata u posebno odabranim špiljama, a služi za tretman kroničnih i alergijskih respiratornih poremećaja. U špiljama na ljudsko zdravlje utječu vrlo čist zrak s aerosolom (prisutnost čestica u zraku), bez alergena i uzročnika bolesti. U tom smislu špilja je neka vrsta velikog inhalatora. Specifični mikroklimatski uvjeti (konstantna temperatura i visoka vlažnost, specifična špiljska koncentracija CO2) i prirodna radioaktivnost. Speleoterapija može poslužiti kao terapeutska mjera u liječenju određenih kroničnih bolesti. Klinička istraživanja su pokazala da speleoterapija ima dokazano kratkotrajni efekt na funkciju pluća, pa može biti od koristi ljudima s astmom (Paar - http://www.speleologija.hr). Tijekom speleoterapije ljudi provode kratke periode u odabranim špiljama, ponekad radeći vježbe razgibavanja i disanja. Postoje i neke lokacije gdje je moguć dulji boravak u podzemlju. Naime, već niz godina u nizu zemalja se provode posebni programi liječenja pacijenata s alergijama, bronhitisom i 6 Preuzeto od Paar - http://www.speleologija.hr drugim problemima disanja. Ta terapija nazvana je speleoterapija. Blagodati špilja su čisti zrak, bez alergena i uzročnika bolesti, bez ozona i sa visokom koncentracijom iona. To su sve faktori koji poboljšavaju disanje, ne samo za vrijeme boravka u špilji, već i kasnije. U tretmanu pacijenata s astmom u Češkoj, oni borave u špilji po nekoliko sati na dan tijekom nekoliko tjedana. Za vrijeme boravka u špilji miruju, kreću se, te rade vježbe disanja kako bi se špiljski zrak infiltrirao u njihova pluća. Speleoterapija se također izvodi u centrima u Slovačkoj, Poljskoj, Njemačkoj, Mađarskoj, Rumunjskoj, Italiji, Sloveniji, Rusiji (Paar - http://www.speleologija.hr). Proučavanje utjecaja boravka u špilji na čovjeka je dosta složeno zbog velikog broja medicinskih, geoloških, fizikalnih i drugih parametara. Tri su glavna moguća utjecaja koji se istražuju. To je vrlo čist zrak s aerosolom (prisutnost čestica u zraku), zatim specifični klimatski uvjeti (konstantna temperatura i visoka vlažnost), te prirodna radioaktivnost. Na primjer u špilji Szemlohegy kraj Budimpešte, kraj koje je zrak na površini poprilično zagađen, duboko u špilji je izmjereno da je zrak vrlo čist. Analiza aerosola u zraku pomoć u X-zraka pokazala je prisutnost elemenata K, Ca, Ti, Cr, Mg, Fe, Ni, Cu i Zn (Paar - http://www.speleologija.hr). Ulazak u dio špilje rezerviran za speleoterapiju. Špilja Teufelshoehle, Njemačka. Foto: Showcaves.com (preuzeto iz: Paar - http://www.speleologija.hr). ŽIVOT U PODZEMLJU7 Život u podzemlju podvrgnut je drugačijim pravilima nego na površini Zemlje. Među čimbenicima koji uvjetuju specifične ekolološke karakteristike podzemnih staništa ističu se nedostatak svjetlosti, velika vlažnost zraka (do 100%) i konstantna temperatura zraka (koja odgovara prosječnoj godišnjoj temperature područja u kojoj se nalazi objekt). Nedostatak svjetla uvjetuje nedostatak bilja kao primarne hrane. Kod životinja u podzemlju razvijen je osjet njuha I opipa, dok vid nedostaje. Visoka vlažnost zraka spriječava dehidraciju, dok ista temperature zraka pogoduje ujednačenoj aktivnosti tijekom cijele godine. Zbog specifičnosti staništa životinje u podzemlju znatno se razlikuju od srodnika na površini: - depigmentacija – nedostaje obojenost tijela - -anoftalmizam – oči su zakržljale - elongracija – produženi udovi - razvijen osjet opipa - usporen metabolizam (male potrebe za hranom) - usporen biološki sat (žive i do deset puta duže od površinskih srodnika) Životne zajednice (Biocenoze) Prema posebnostima ekoloških čimbenika u podzemlju, jasno je da će se u njemu razviti i biocenoze sastavljene od vrsta koje su na te uvjete posebno prilagođene. Osnovni parametar koji je podzemlje odredio kao životnu sredinu jest nedostatak svjetla, odnosno apsolutna tama. Ulazni dijelovi su osvijetljeni, no količina svijetla smanjuje se s dubinom. To je područje mjesto kontakta nadzemne i podzemne faune. Potpuna tama onemogućila je razvoj primarnih producenata, odnosno biljaka. (Postoje rijetka područja gdje određene vrste sumpornih bakterija mogu u tami iz anorganske tvari proizvoditi organsku, ali 7 Preuzeto od Vujčić – Karlo (2008.) njihov životni ciklus temelji se na sumporovodiku koji je otrovan za većinu drugih organizama.) Stoga je život u podzemlju primarno ovisan o organskoj tvari koja s površine dolazi u podzemlje. Dio organske tvari dolazi rijekama ponornicama i drugim manjim vodenim tokovima. Značajna količina hrane dospije u podzemlje za vrijeme obilatih kiša kad se velika količina vode cijedi kroz tlo i nosi sitne čestice koje se slijevaju po stijenama. Zbog toga su se u podzemlju razvili organizmi koji se hrane procjeđivanjem vode, što nije svojstvo kopnenih životinja. Dio hranjivih tvari unose životinje koje se tijekom dana sakrivaju u tami (poput šišmiša) ili koje grade gnijezda u ulaznom dijelu poput golubova i galica. A koliko god se to činilo malim, i razni beskralješnjaci, poput špiljskih konjica, izlaze van gdje se hrane, a njihov izmet značajna je hrana mnogim koprofagnim vrstama. Različita su mišljenja znanstvenika o tome kako i kada su podzemne vrste dospjele u podzemlje. Česte su polemike oko dva najčešće spominjana načina: prisilno zbog promjene ekoloških uvjeta na površini (na primjer oledbe) ili zbog prekobrojnosti populacije neke vrste na površini i njenih genetičkih predispozicija da se prilagodi i osvoji novo životno stanište. Ova druga mogućnost ipak se čini vjerojatnijom. Životinjske vrste mogu održati populaciju na dva načina. Postoje vrste koje su R-stratezi. One imaju velik broj potomaka i to često (svake godine ili više generacija godišnje), o kojima se ne brinu. Veliki dio tih potomaka strada zbog nepovoljnih klimatskih uvjeta ili predatora. Primje su gotovo svi kornjaši i rakovi, bliski srodnici vrsta koje danas naseljavaju podzemna staništa. Drugi tip organizama su K-stratezi. Oni imaju mali broj potomaka te u njihovu obranu i zaštitu ulažu mnogo energije. U tu drugu skupinu ubrajamo na primjer šišmiše. Kod njih broj preživjelih mladunaca također ovisi o uvjetima okoline, ali ne u tolikoj mjeri kao kod R-stratega. Prema mišljenju jednog broja znanstvenika, jedinke iz populacija R-stratega, koje su živjele u gornjim slojevima tla, različitim su evolucijskim putovima (mutacija, selekcija, i drugo) uspjele razviti nove vrste. Slično je bilo i s vodenim organizmima. Oni su u podzemlje mogli doći slučajno, bujičnim tokovima nakon obilnih kiša ili je dio populacije mogao opstati u podzemlju za vrijeme izmjene ledenih i međuledenih doba (glacijacija i interglacijacija). Kako je u podzemlju polaganje jajašaca energetski zahtjevan proces, a energija se dobiva iz hrane koje ima malo, mnoge su podzemne vrste, za razliku od svojih nadzemnih srodnika, K-stratezi. Krška područja na Zemlji međusobno nisu povezana, stoga je evolucija u njima tekla zasebno, iako istim evolucijskim procesima. Zbog sličnih ekoloških uvjeta razvile su se slične tjelesne osobine te takvu evoluciju nazivamo konvergentnom. Rijetke se vrste prostiru na području cijelog krškog područja, na primjer dinarskog, a jako je malo vrsta zajedničkih susjednim krškim područjima, npr. Italije i Hrvatske. Radi toga su većinom endemske. Pri tome govorimo o endemima Dinarida ili neke uže regije, npr. Biokova, ili samo jednog speleološkog objekta, npr. špilje Vjetrenice. Međutim, ne treba zaboraviti na bitnu činjenicu – koliko je Dinarski krš istražen i koliko su naša današnja znanja odraz realne rasprostranjenosti vrsta, a koliko našeg neznanja. Preci današnjih organizama nisu svi dospjeli u podzemlje istovremeno. Smatra se da je vodena fauna nastanila podzemlje u ranijem geološkom razdoblju nego kopnena. Vrste koje su vrlo stare nazivamo reliktima. One su već tisućama godina gotovo nepromijenjene, a njihove prilagodbe izdvajaju ih od površinskih populacija te ih nazivamo i visoko-evoluiranim organizmima. Za današnji raspored vrsta bitan je geološki i geografski položaj ovih prostora u prošlim geološkim razdobljima. Tako je zapadno područje Dinarida bilo refugij tercijarne faune kopnenih podzemnih voda, te u tom području ima znatno više vrsta nego u istočnom. Podzemni organizmi mogu u podzemlju provoditi različito vrijeme. Prema vremenu koje jedinka provodi u podzemlju, kopnene vrste dijelimo na troglobionte, troglofi le i trogloksene. Vodene vrste na isti način dijelimo na stigobionte, stigofi le i stigoksene. Troglobionti i stigobionti su organizmi koji cijeli život provode u podzemlju i nikad ne izlaze na površinu. Vrste koje žive u podzemlju, ali mogu kratki period preživjeti u na površini, zovemo troglofi li ili stigofi li, a vrste koje žive na površini, a dio života provode u podzemlju, zovemo troglokseni ili stigokseni. Što je vrsta većim dijelom života vezana uz podzemlje to su njene morfološke i fi ziološke promjene veće i lakše uočljive. Postoje i vrste koje samo slučajno ulaze u špilje i koje nakon nekog vremena u njemu ugibaju (npr. žabe, daždevnjak). Morfološke i fiziološke prilagodbe podzemnih organizama Prilagodbe na podzemne uvjete života najlakše je uočiti u morfološkoj građi. Troglobionti i stigobionti imaju zakržljale oči i gotovo su bez pigmentacije. Umjesto toga razvijaju se neka druga, uglavnom kemijska osjetila radi čega mnoge vrste imaju produljena ticala ili noge, ili su cijeli izduljeni. Što je vrsta kraće vrijeme u podzemlju ili živi bliže površini, prilagodbe su sve manje. Osim morfoloških promjena u populacijama podzemnih vrsta došlo je i do fi zioloških prilagodbi. Nedostatak hrane doveo je do prilagodbe podzemnih vrsta na preživljavanje dugog razdoblja bez hrane. Tako npr. čovječja ribica može preživjeti i dvije godine bez hrane. Zbog toga se i njihov životni vijek produljio. Kod većine vrsta produljeno je i vrijeme mladosti, što znači da se kasnije počinju razmnožavati. Nedostatak izmjene godišnjih doba i mala gustoća populacija, zbog čega se jedinke iste vrste relativno rijetko i teško susreću, doveli su i do sezonaliteta u razmnožavanju. Mali je i broj predatora te su vrste često i sporije od nadzemnih srodnika. Vrste koje možemo pronaći u podzemlju Gotovo sve životinjske skupine imaju svoje predstavnike u podzemlju. Među njima su najpoznatije one koje su i prve otkrivene – čovječja ribica i podzemni kornjaši. Prvi podzemni organizmi otkriveni su u Dinarskom kršu. Najranije je otkrivena čovječja ribica (Proteus anguinus), godine 1768. Godine 1831.Zospeum spelaeum (Rossmässler 1839) Leptodirus hochenwartii (slovenski drobnovratnik) prvi je opisani pećinski kukac. Pronašao ga je vodič Luka Čeč 1831 duboko u Postojnskoj špilji. Godinu kasnije opisao ga je Ferdinant Schmidt u ljubljanskom Ilirskem listu. otkriven je i prvi podzemni beskralješnjak – kornjaš, kukac Leptodirus hochenwarti. Nakon tih otkrića brojni istraživači započinju istraživanja i u drugim područjima kako Dinarskog krša tako i susjednih podzemnih prostora. Do sada je opisano oko 300 svojti kornjaša te oko 680 svojti drugih troglobiontnih beskralješnjaka. Stigobiontnih vrsta je nešto manje, svega oko 480. Za razliku od većine ostalih krških područja, u Dinarskom kršu još nisu pronađene stigobiontne vrste riba ili kornjaša. U narednom tekstu prikazane su neke od češćih ili poznatijih skupina staničara koje imaju svoje predstavnike u podzemlju Dinarskog krša. Bakterije, virusi te morski organizmi nisu navedeni. Čovječja ribica – pretpostavlja se da može živjeti i do 100 godina.