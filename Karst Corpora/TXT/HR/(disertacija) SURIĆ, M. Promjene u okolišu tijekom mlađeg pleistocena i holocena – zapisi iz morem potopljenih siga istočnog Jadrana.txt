
SADRŽAJ


1. UVOD	1
2.  TEORIJSKA OSNOVICA	3
 2.1. Klimatske promjene	3
  2.1.1. Varijacije omjera kisikovih izotopa 18O i 16O	9
  2.1.2. Nomenklatura razdoblja i događaja	11
 2.2. Promjene morske razine	15
 2.3. Promjene okoliša	21
 2.4. Geološka osnova i okršavanje	24
  2.4.1. Speleogeneza i taloženje siga	28
  2.4.2. Morem preplavljeni speleološki objekti	32
 2.5. Određivanje starosti siga	38
3.  PRETHODNA ISTRAŽIVANJA	41
 3.1. Promjene morske razine na istočnoj obali Jadrana	41
 3.2. Globalne promjene morske razine	44
 3.3. Datiranje podmorskih siga	46
 3.4. Paleoklimatske promjene i promjene okoliša na istočnoj obali Jadrana	49
4.  METODE ISTRAŽIVANJA	54
 4.1. Terenski rad i uzorkovanje	54
 4.2. Laboratorijske metode	57
  4.2.1. Određivanje marinskog obraštaja siga	57
  4.2.2. Mehanička obrada uzoraka siga	57
  4.2.3. RTG difrakcija	61
  4.2.4. Metode datiranja	63
  4.2.4.1. 230Th/234U datiranje na MC-ICPMS	63
 4.2.4.1.1. Kemijska priprema uzoraka za 230Th/234U datiranje na MC-ICPMS	68
 4.2.4.1.2. Mjerenje 230Th/234U aktivnosti na MC-ICPMS	70
  4.2.4.2. 14C datiranje	73
 4.2.4.2.1. Kemijska priprema uzoraka za 14C datiranje	77
 4.2.4.2.2. Mjerenje 14C aktivnosti	79
  4.2.5. Određivanje 418O i O13C metodom masene spektrometrije	81
5.  REZULTATI	83
 5.1. Istraženi speleološki objekti – opis i nacrti	83
  5.1.1. Jama U vode	84
  5.1.2. Medvjeđa spilja	87
  5.1.3. Spilja u uvali Tihovac	91
  5.1.4. Vrulja Zečica	94
  5.1.5. Spilja kraj Mrtovnjaka	97
  5.1.6. Zmajevo uho	105
  5.1.7. Jama u uvali Lučice	108
 5.2. Opis uzoraka i prikaz analiziranih dijelova siga	111
 5.3. Marinski biogeni obraštaj	129
 5.4. Mineralni sastav siga	132
 5.5. 230Th/234U i 14C starost analiziranih dijelova siga	140
 5.6. Omjeri stabilnih izotopa 18O/16O i 13C/12C u sigama	152
6.  RASPRAVA	156
 6.1. Promjena morske razine tijekom mlađeg pleistocena i holocena	157
 6.2. Promjene klime i okoliša tijekom mlađeg pleistocena i holocena	170
7.  ZAKLJUČAK	182
8.  PROŠIRENI SAŽETAK	185
9.  SUMMARY	189
10.  LITERATURA	193
11. DODATAK	VIII
12. ŽIVOTOPIS	XVIII
13. POPIS RADOVA	XIX

1. UVOD
     	  
      Ovaj je rad nastavak istraživanja započetih u okviru izrade magistarskog rada Gornjopleistocensko-holocensko kolebanje morske razine na istočnoj obali Jadrana, obranjenog u travnju 2002. na Prirodoslovno-matematičkom fakultetu u Zagrebu, te se jednim dijelom oslanja na tu građu, uspoređuje i upotpunjava saznanja o uvjetima i promjenama u okolišu tijekom mlađeg pleistocena i holocena na području istočne obale Jadrana. Kombinacijom rezultata novih istraživanja i mjerenja, te usporedbom s rezultatima ranijih istraživanja na području Sredozemlja, detaljnije je razrađena krivulja kolebanja morske razine, paleogeografske i hidrogeološke promjene te uvjeti u okolišu u razdoblju od prije 220 tisuća godina (ka) do danas. Ovaj vremenski interval, osim holocena, obuhvaća dio srednjeg (Middle) i cijeli kasni (Late) pleistocen (što prema stratigrafskoj razdiobi ICS-a /International Commission on Stratigraphy/ obuhvaća naslage gornjeg dijela srednjeg (Middle) i naslage gornjeg (Upper) pleistocena; URL 1). Za to razdoblje (od prije ~220 ka do holocena) u radu će najčešće biti korišten izraz mlađi pleistocen.
      Kako se radi o priobalnom prostoru, najvažniji utjecaj na uvjete u okolišu ima more, tj. prostorni raspored mora i kopna koji se u izučavanom razdoblju u više navrata mijenjao, u najvećoj mjeri zbog globalnih promjena morske razine uzrokovanih klimatskim promjenama. Fluktuacije morske razine, osim što uzrokuju geografske promjene u prostoru (promjene površine kopnenog i morskog područja), posredno utječu i na klimatske prilike užeg i šireg područja (a time i na biljne i životinjske zajednice), kao i na hidrogeološke odnose u priobalju.
      U sigama iz morem preplavljenih speleoloških objekata zabilježene su sve ove promjene. Kako je njihovo taloženje isključivo vezano za vadozne uvjete, njihov je rast bio prekinut usl