NE TUJCI – DA ALI NE, TEMVEČ DOKUMENTACIJA ZAKAJ NE? Dorotea Verša* Bil je petek popoldan, ko običajno po celotedenski tlaki v eni od slovenskih državnih ustanov stopim po pošto Jamarske zveze Slovenije (p.p. 44, 1109 Ljubljana, za vse tiste, ki še vedno iščejo pravo kombinacijo številk v naslovu JZS). Na hitro sem odprla nekaj kuvert in pregledala nekaj dopisov in revij. Med revijami, ki redno prihajajo na naslov JZS, je bila tudi Progressione, glasilo največjega tržaškega jamarskega društva Commissione grotte "Eugenio Boegan". Revija je vedno zanimiva in vredna prebiranja, a me kljub temu ali pa prav zato pogosto spravi v slabo voljo. Tako je bilo tudi tokrat. Med čaka­ njem na semaforju sem preletela vsebino 32. številke Progressione in vzkliknila: pa ne že spet! (Čeprav sem bila v avtomobilu sama). Tokrat se je moje nezadovoljstvo prelilo čez rob, doma sem se usedla za računalnik in zapisala pričujoče vrstice. V omenjeni številki italijanske revije je objavljenih nekaj člankov o jamah na ozemlju Slovenije, v katerih so bili člani različnih italijanskih jamarskih društev, predvsem tržaških. Nekatere jame so samo obiskali in svoje vtise primerjali z vtisi prvih raziskovalcev pred mnogimi desetletji, nekatere pa so raziskali na novo. V nekatere so se podali sami, v druge pa skupaj s slovenskimi jamarji. Članki so vzorno opremljeni s fotografijami in na črti jam. Mnogi si želijo, da bi v nadaljevanju članka obračunala z nadležnimi tujci, ki vztrajno brskajo po naših luknjah, ne da bi kogarkoli med nami povprašali za mnenje ali nas vsaj obvestili o svoji dejavnosti. Nič manj ni tistih, ki pričakujejo, da se bom z vso vnetostjo lotila preganjanja italijanskih jamarjev, ki predstavljajo nekakšno konkurenco slovenski jamarji in s katerimi smo iz zgodovinskih in še kakšnih drugih univerzalno človeških razlogov v latentnem sporu. A razočarala bom ene in druge. Vprašanje raziskovanja tujih jamarjev na ozemlju Slovenije je v Jamarski zveze Slovenije že desetletja nerešen problem. Posamezniki in jamarska društva imajo do vprašanja raziskovanja tujcev različne pristope, različna gledanja, skratka rešitve, ki so si seveda diametralno nasprotne. Kljub številnim poskusom usklajevanja mnenj in rekam izlitih besed in žolča se do danes Jamarska zveza Slovenije uradno ni opredelila do tega problema. In kot nas uči zgodovina: kjer ni pravil, si vsakdo stvari razlaga po svoje. Mi pri tem nismo nobena izjema. Vprašanje tuji jamarji v naših jamah da ali ne, bom prepustila drugim, poskrbela bom za svoj "vrtiček" in se posvetila nekaterim posledicam dejstva, da tuji jamarji v naših jamah le raziskujejo, in to še  kako intenzivno in uspešno! Problem raziskovanja tujih jamarjev na ozemlju Slovenije bom naskočila s tiste plati, za katero moram skrbeti kot odgovorna za Kataster jam Jamarske zveze Slovenije. Mogoče pa vseeno ne bom razočarala vseh naštetih neučakanih bralcev. Namen imam obračunati z italijanskimi, francoskimi, belgijskimi, slovaškimi, češkimi, angleškimi in drugimi tujimi jamarji. Čeprav jih ločuje narodna pripadnost, imajo vsi tudi nekaj skupnega: raziskovali so jame na ozemlju Slovenije, a so, razen častnih izjem, bolj ali manj dosledno "pozabili" oddati dokumentacijo o svojih jamarskih odkritjih. Koliko vas je že slišalo, da so leta 1995 trije italijanski potapljači podaljšali izvirno jamo Boke na 500 m? Nihče, če niste vzeli v roke 32. številke revije Progressione. Mogoče pa ste v slovenski jamarski literaturi prebrali kaj o zadnjih potapljaških podvigih francoskih jamarjev v Zelških jamah, Planinski jami in v še nekaterih drugih. Ne? Saj niste mogli, ker se gostom ni zdelo vredno o tem napisati za javnost nekaj vrstic. Baje so letos belgijski jamarji nekje v Kamniških Alpah odkrili 300 m globoko brezno, ki se nadaljuje, toda o tem se samo šušlja po jamarskih kuloarjih. Pa o nedeljskih potepanjih italijanskih jamarjev po našem Krasu? Prav zanimive zgodbice in predvsem načrti so redno objavljeni na straneh revije Progressione, medtem ko do Katastra jam JZS le izjemoma pride kakšen zapisnik. Angleški jamarji, ki že nekaj let gostujejo na tolminskem Migovcu, nam niso zapustili niti enega listka papirja s podatki o svojem delu. In še bi lahko naštevala. Res je, da tudi sami nismo veliko boljši. Le stežka se kdo od slovenskih jamarjev in jamark spravi za papir (ali računalnik) in zapiše kaj o svoji terenski dejavnosti. Tudi takšne v našh vrstah "preganjamo" (glej poročila o delovanju Katastra jam JZS v zadnjih številkah Naših jam). Ko gre za tuje jamarje, ki delajo pri nas, se mi problem nedokumentiranja odkritij zdi še bolj pereč. Veliko jih pride le enkrat, naužijejo se našega krasa in potem se za njimi za vedno izgubijo vse sledi. Drugi, ki redno hodijo k nam, so se že lepo navadili na našo "nezahtevnost" in svoje jamarske dosežke oznanjajo le pri sebi doma. Potem pa brskaj po svetovni jamarski literaturi, da bi izvedel, kaj je novega za gričem tvoje vasi! V Katastru jam JZS že kar rutinsko kopiramo članke iz tujih revij kot edino dokumentacijo o nekaterih jamah v Sloveniji. Menim, da je stvar dobrega obnašanja vsakega tujega jamarja, ki gostuje pri nas, da nam zapusti celotno dokumentacijo o svoji terenski dejavnosti. Dokumentiranje razumem v mljširšem pomenu besede; v prvi vrsti so to po naših pravilih izpolnjeni zapisniki o terenski dejavnosti, namenjeni Katastru jam JZS, to pa so tudi članki za Naše jame, krajše vesti za Jamarske novice v Športni prilogi Dela ali članki v kateri drugi slovenski reviji ali časopisu. V tem ne vidim samo zaključenega jamarskega dela, ampak tudi nujno pozornost in zahvalo za naše gostoljubje. Vsi tuji jamarji, ki so o svojih raziskavah pisali v domači jamarski literaturi; se zelo dobro zavedajo, da je delo zaključeno šele, ko je temeljito dokumentirano, ter da mu dodatni pomen daje dejstvo, da so o njem obveščeni tudi drugi. Ko sem se že tako temeljito lotila kritiziranja, ne bom prizanesla niti slovenskim jamarjem. Večina tujih jamarjev v Slovenijo ni prišla sama, temveč na povabilo ali v sodelovanju s slovenskimi jamarskimi društvi. Upam, da so sami imeli veliko koristi od sodelovanja z jamarji iz drugih dežel. Toda tudi mi, ki nismo bili v bližini, bi radi kaj izvedeli o dogajanjih pod zemljo in v vodi. Pričakovala bi, da bodo ti slovenski jamarji poskrbeli vsaj za svoje jamarske (da ne rečem nacionalne) interese in od gostov pridobili dokumentacijo ali pa sami poskrbeli za izpolnjevanje zapisnikov in pisanje člankov. Če je eden od ciljev sodelovanja z jamarji iz tujine pridobivanje in izmenjava novih znanj, se očitno te zadnje lekcije slovenski jamarji le niso naučili. Naj zaključim. Če je dilema, ali si želimo raziskovanja tujcev v naših jamah, še vedno odprta, je stališče do dokumentiranja njihove raziskovalne dejavnosti popolnoma jasno; dokumentiranje je sestavni del in pogoj za raziskovanje vsakega jamarja, ne glede na njegovo klubsko, nacionalno, versko, rasno ali spolno pripadnost. STATISTIČNA PODOBA SLOVENSKIH JAM – PREGLED KVANTITATIVNIH LASTNOSTI Miha Brenčič* Vsaka kraška jama ali brezno je nekaj samosvojega in neponovljivega. Med seboj se razlikujejo po lepoti, kapniškem okrasju, dolžini, globini, legi idr. Marsikatero od teh lastnosti skušamo med obiski v podzemlju jamarji zabeležiti in izmeriti. Vse to prikažemo s pomočjo zapisnikov in druge dokumentacije, ki jo zbiramo v katastru jam. V njem se je skozi dolga desetletja nabralo na tisoče zapisnikov. Gore teh zapisnikov pa ne priča­ jo le o vsaki jami in breznu zase, temveč ponujajo tudi neko splošno sliko o slovenskem krasu in kvaliteti jamarskega dela skozi čas. Te lastnosti lahko vsaj deloma zajamemo s statistiko. Drobec te statistike bom prikazal v nadaljevanju. V slovenski jamarski literaturi zasledimo le malo člankov, ki se ukvarjajo s statistični­ mi lastnostmi slovenskih jam in brezen. Poskuse širše statistične obdelave podatkov je zaslediti v člankih, ki obravnavajo speleološko karto Slovenije (Habič 1982) in nekatere kraške pokrajine Slovenije (Kranjc 1983). Nekaj o splošnih značilnostih krasa lahko posnamemo tudi iz poročil upravnikov katastra (Šušteršič 1974, 1978, Verša 1991 in 1994). Del splošnih lastnosti slovenskih kraških jam sem skušal razbrati s pomočjo raču­ nalniške baze Katastra jam Jamarske zveze Slovenije, ki jo sestavlja in dopolnjuje Inštitut za raziskovanje krasa v Postojni. Bazo sem analiziral s pomočjo enostavnih statističnih metod, ki jih imenujemo tudi opisna statistika. Statistika te vrste služi kot izhodišče nadaljnji kompleksnejši analizi, hkrati pa nudi hiter vpogled v osnovne lastnosti obdelava 1 nih podatkov • Analiziral sem bazo z letnico 199495, ki vsebuje podatke 6657 jam. Ti podatki so prikazani v 29 rubrikah, ki sem jih v analizi obravnaval kot statistične spremenljivke. V tabeli l je prikazano število in delež podatkov, ki so vnešeni v posamezno rubriko. Njen pregled pokaže, da je število vnešenih podatkov od rubrike do rubrike zelo različno. Pri nekaterih jamah manjkajo celo tako pomembni podatki, kot so lega, globina in dolžina jame. Na nekaterih mestih je baza tudi nekoliko dvoumna. Pri kvantitativnih podatkih, kot sta npr. globina in dožina, so zaradi narave računalniške baze manjkajoči podatki izenačeni z ničelnimi vrednostmi. Zaradi tega v rubriki globina med seboj ne moremo ločiti povsem horizontalnih jam, z globino nič, od tistih, za katere ta vrsta podatka ni bila pridobljena. Ker v bazi nastopa veliko število rubrik, ki bi jih le stežka obdelali v enem članku, sem se odločil, da tokrat prikažem le tiste rubrike, ki opisujejo kvantitativne lastnosti jam. Sem spadajo globina, dolžina jame in nadmorska višina vhoda v jamo. V tabeli 2 so prikazane osnovne statistike nadmorskih višin vhodov v jame, njihovih globin in dolžin. Statistike globin in dolžin kažejo na to, da so v Sloveniji raziskane predvsem številne kratke in plitve jame. Povprečna globina slovenskih jam znaša 25,2 m, dolžina pa 71,5 m. Še boljši vpogled kot povprečje nam statistično porazdelitev globin in dolžin jam pokažejo druge statistike. Petindvajset odstotkov (25 percentil) registriranih jam je krajših od 12 m in plitvejših od 14m, petdeset odstotkov (mediana) pa je krajših od 46 min plitvejših od 27m. N~pogosteje registrirana globina (modus) in dolžina jame znašata 10 m. Lotil sem se tudi štetja posameznih vrednosti. S frekvenčnimi tabelami sem prikazal njihove deleže. Tudi iz teh tabel (tabela 3) vidimo, da prevladujejo jame, ki so kratke in plitve. V tabeli 4 so prikazane porazdelitve globin in dolžin jam glede na posamezne velikostne razrede. Te tabele so nekakšen številčni zapis histograma. Pri njihovem pregledu opazimo, da plitve in kratke jame močno prevladujejo, število daljših in globljih jam pa iz razreda v razred strmo pada. Podobno kot dolžino in globino jam smo analizirali nadmorsko višino njihovih vhodov. Ti podatki so prikazani v tabelah 2, 5 in 6. Njihova porazdelitev je prikazana tudi na histogramu (slika 1). Povprečna nadmorska višina vhoda v jamo znaša 784,7 m. Mediana, to je vrednost, ki leži na sredi, če podatke razporedimo v vrsto po naraščujočih vrednostih, znaša 580 m, prav tako pa ima isto vrednost najpogosteje izmerjena vrednost, ki jo imenujemo modus. Zanimivo sliko nudi porazdelitev nadmorskih višin po razredih in njihova frekvenčna  tabela. Največ jam je registriranih na nadmorski višini med 500 in 600 m, sledita pa intervala 400500 min 600700 m. Oglejmo si prikazane podatke še nekoliko širše. Med registriranimi jamami v Sloveniji močno prevladujejo kratke in plitve jame. Vzrokov za takšno sliko je več. Eden pomembnejših je način njihove registracije in raziskovanja. Jamarski klubi med seboj tekmujejo tudi tako, da skušajo skozi leto zbrati čim večje število zapisnikov, kar jim prinese večje število točk. Ker je spodnja meja, ki še dopušča uvrstitev jame v kataster, 10m globine ali dolžine, ni naključje, da je prav ta vrednost najpogosteje registrirana. Tudi druge vrednosti, ki so v bližini te meje, so zelo pogoste. Toda tudi če zanemarimo pristranskost jamarjev, ki je posledica tekmovalnega duha, in analiziramo le tiste jame, ki so daljše ali globlje, na primer od trideset metrov, opazimo, da število krajših in plitvejših jam še vedno močno prevladuje. Ta pojav si zlahka razložimo, če upoštevamo številne geološke dejavnike, ki vplivajo na nastanek in razvoj krasa. Kraške jame nastanejo z raztapljanjem kraške kamnine. Agresivna voda najprej razširi razpoko, ta se razširi v majhen kanalček in ta naprej v kanal. Vse dotlej, dokler ne nastane večja ali manjša kraška jama. Ker se vsi ti procesi odvijajo v kamnini znotraj zemeljske skorje, ki se skozi geološko zgodovino neprestano spreminja, se razvoj jame lahko ustavi na različnih stopnjah. Tako nastale jame imajo različne dimenzije. Tudi formirana jama se zaradi različnih geoloških dejavnikov pogosto znatno spremeni. Na primer, ko voda prvotni rov zasuje z naplavljenim sedimentom in ostane le še kratek spodmol. Večji jamski sistemi pogosto razpadejo na več manjših jam ali pa jih jamarji tretiramo kot več jam, ker posameznih predelov tega sistema ne moremo povezati med seboj. Tak primer je prav gotovo Postojnski jamski sistem skupaj s Planinsko jamo. Vse to kaže, da je verjetnost nastopanja enakega števila krajših jam višja, kot verjetnost nastopanja enakega števila daljših jam. Takšno porazdelitev jam lahko opišemo s statističnim fraktalnim modelom, ki ga imenujemo Mangerjeva goba (Curl 1986). Zanimivo sliko nudi tudi porazdelitev nadmorskih višin vhodov v jame in brezna. Na histogramu vidimo dva vrhova (slika 1). Prvi vrh kaže na kraška področja južne Slovenije, drugi, veliko manjši vrh, pa na visokogorski kras. Prav gotovo se bo z intenzivnimi raziskavami v prihodnjih letih slednji še povečal. V kakšni meri pa prikazana porazdelitev odraža dejansko porazdelitev kraških jam po nadmorski višini, bo potrebno šele ugotoviti s statistično analizo reliefa. Pri tem bo potrebno opazovati tudi, kako je relief porazdeljen glede na kamnine, v katerih nastopa kras. Ker sem bazo Katastra jam JZS analiziral neprečiščeno, brez popravkov in preverjanja podatkov na terenu, nam rezultati, ki sem jih navedel v članku, prikažejo le grobo sliko o slovenskem krasu. Toda kljub temu so zanimivi in zelo ilustrativni. Prevladujejo kratke in plitve jame, največje število pa jih najdemo na nadmorski višini med 500 in 600 m. Vendar je pri tako obdelani bazi jam zelo težko ločiti med podatki, ki so posledica načina raziskovanja jam in podatki, ki s številkami opisujejo značilnosti našega krasa. Zato bo potrebno še veliko dela, da bomo lahko vsaj približno definirali kvantitativne lastnosti slovenskega krasa. BREZNO POD VELBOM Gregor Pintar* Že pri površnem pregledu katastrske dokumentacije opazimo, da je skrajni zahodni del kaninskega masiva še danes bela lisa, čeprav je tudi preostali del masiva daleč od solidne raziskanosti. Situacija je bila praktično enaka pred šestimi leti, ko smo se v okviru avgustovskega tabora na Kaninu prvič odpravili na oglede pod Laško planjo, mejni vrh v zahodnem delu kaninskega grebena. Tako sem 25. 8. 1989, na predzadnji dan tabora, našel bremo, ki smo ga zaradi mačilne oblike vhoda takoj krstili kot Bremo pod velbom. Prve ocene globine po klasični metodi metanja kamnov in skal so bile zelo zmedene in se nikakor nismo mogli zediniti za vsaj približno globino. Gibale so se od 80 m pa vse tja do več kot 200 m. Prvi spust v jamo so naslednje leto opravili mladi jamarji iz JDD Koper. Na globini cca 70 mjihje zaustavil led, kije prekrival skoraj vse stene. V prihodnjih letih smo težišče raziskav našega društva prestavili na Rombonske pode in Brezno pod Velbom je sameval o naprej. Šele vaja Jamarske reševalne službe v marcu 1993 je bila priložnost za nadaljnje raziskave. Z Andrejem Fratnikom sva se spustila do100m in se zaradi pomanjkanja opreme ustavila na strmi snežni polici. Brezno se je še nadaljevalo in imela sva vtis, da se še odpira. Naslednji spust v avgustu s Petrom Trontljem je bil zaradi obilice vode dokaj neuspešen, saj sva končala le nekaj metrov globlje. Na povratku sva bremo tudi izmerila (106m). Deževna jesen in kilava zima sta spet odložili nadaljnje spuste vse do konca avgusta 1994. Takrat smo s Frančkom Gabrovškom in Lankom Marušičem zastavili resno in v seriji štirih obiskov raziskali jamo do sedanje globine 541 m. Vhod najdemo na nadmorski višini 2050 m, v južnem robu podome depresije med Laško planjo in Vrhžlebi. Zaradi nevsakdanje oblike ga opazimo od daleč le iz zahodne smeri. Verjetno tiči tu tudi odgovor, zakaj ni nihče raziskal jame že prej. Za kaninske razmere je sorazmerno velik, nato pa se brezno zožuje vse tja do globine 70 m, kjer ima najmanjši presek. Že ob prvem obisku nas je razveselil močan prepih, ki je tolkel v jamo. Presenetila nas je smer, saj bi za jamo na tej višini prej pričakovali, da jama pozimi diha, ne pa vleče. Na globini100m razde1ijašek naravni most, na katerem se običajno naredi bolj ali manj strm snežni stožec. Od tu naprej pa se brezno postopoma vse bolj veča vse do globine300m, kjer ima največji presek (25x20 m). Vseskozi sledi jasnemu prelomu NS. Jamarsko tehnično gledano je brezno sila enostavno, potrebna so bila le številna pritrdišča, ki sedaj olajšujejo vzpon tudi številnejši ekipi. Deloma smo jih tudi še naknadno spremenili, da bi se v največji možni meri umaknili ledu. Večje težave povzroča le mraz, včasih voda in z debelimi oblogami vodnega ledu oblečene stene. Predstavo o padajočih kosih ledu, ki dvigujejo koncentracijo adrenalina v krvi, pa prepuščam jamarjem, da si jo zamislijo sami. Prvič smo se lahko odpeli z vrvi na globini377m, kjer smo pristali na strmem snežnem stožcu. Sprva smo mislili, da je to že dno jame. Ob natančnejšem pregledu smo našli v skrajnem severnem delu odprtino v ledu, kjer se je brezno nadaljevalo. Navidezno dno jame pa se je izkazalo le za velik snežen čep, ki trenutno pregrajuje vertikalo, ki pa se nadaljuje naprej do globine 501 m, kjer se razširi v prostorno dvorano. Uspelo nam je pregledati le del dvorane, kjer smo dosegli najnižjo točko jame 541 m. Na južni strani dvorane pa smo videli le temo ... Ugibanja o nadaljnjih možnostih raziskav so v tesni povezavi s hidrologija masiva, ki je še vedno skoraj popolna neznanka. Če poznamo vsaj nekaj osnovnih potez hidrologije v vzhodnem delu masiva, tega ne moremo trditi za zahodnega. Najverjetnejši izviri voda iz Brezna pod velbom so Boka, Mala Boka, Bočič. Vsekakor pa ne gre popolnoma izključiti niti Žvike in Gljuna. Najvabljivejša je predpostavka, da predstavlja Brezno pod velbom zgornji vhod v Malo Boko. Bližnje raziskave bodo prinesle našim hipotezam nov polet, končni odgovori pa so glede na zahtevnost raziskav še daleč. Sestavljanje kaninskega podzemnega mozaika ostaja še naprej eden večjih svetovnih izzivov visokogorskega jamarstva. BREZNO V STARI LIPI Dorotea Verša Osnovni podatki o jami Ime: Brezno v Stari lipi Katastrska številka: 6658 Lega: Zasavje, severno pobočje doline Save pod Šentlambertom Globina: 92 m Dolžina rovov: 138m Dolžina poligona: 138m Organizacija, ki je jamo raziskala: Društvo za raziskovanje jam Ljubljana V Ljubljani je bil mrzel in siv januarski dan leta 1993, ko smo se Boris Lipovec, Milan Kralj, Dare Juhant in jaz odpravili proti Zasavju v iskanje nove jame. Smer je bila za naša jamarska potepanja nenavadna, zato pa nič manj zanimiva. Že pred Litijo smo pu stili za sabo dolgočasno meglo in z vsako serpentino ceste, po kateri smo se dvigovali iz doline Save proti Šentlambertu, je bilo sonce bližje in bolj bleščeče. Daretu, ki je doma iz teh krajev, so domačini povedali za jamo, v katero smo namenjeni. Na strmih severnih pobočjih, kakšnih 400 m višine nad Savo v zaselku Hostar, smo avtomobile lahko pustili le pred hišo prijaznih domačinov, ki so nas z zanimanjem pospremili do jame. Na robu bukovega gozda, pod nekaj metrov visoko steno, se odpira 3 m široko vhodno brezno. Dno 20 m globokega vhodnega brezna korozijskega nastanka je razkrilo, da je usoda tega brezna podobna usodi številnih lahko dostopnih brezen: dolgoletno odmetavanje odpadkov iz sosednih hiš je jamo spremenilo v vaško smetišče. To niti ne presenča, saj večina zaselkov v okolici nima organiziranega niti odvoza gospodinjskih odpadkov, kaj šele kosovnega odpada. Na srečo že za prvo ožino nismo več vohali neznosnega smardu po mrhovini pa tudi preveč smo bili prevzeti z iskanjem nadaljevanj, da bi nas karkoli motilo. Prvi del jame se je razvil ob prelomu v smeri severjug in tudi gibanje po jami narekuje prehodnost preloma na različnih višinah. Ta del jame je prostoren, v njem pa si sledijo 5, 16 in 6 m globoka brezna. Stene so gole, mestoma se pojavljajo ostri skalnati noži. Druga polovica jame spremeni smer·v vzhodzahod, spremeni pa se tudi njen značaj. Rov se zoži tako, da smo morali prehod odkopati z odmikanjem skal. Prepih, ki smo ga prej le bežno čutili, je tukaj postal izrazitejši. Ko smo se skozi ozko grlo spustili v 14metrsko brezno, se je pred nami pojavil pravljičen prizor. Iz kamina nad breznom je cur ljala voda in je v velikih kopah odlagala lesketajočo se si go nežno rožnate barve. V se do konca jame smo se gibali med velikimi sigovimi trebuhi in sklanjali pod baldahini. Bilo je, kot da bi brezna in meander zalila gosta smetana. Tako je pač, da človek v jami vedno razmišlja o hrani. V zadnjem, 8 m globokem breznu je s stropa visela nekaj metrov dolga sigova zavesa, z nje polzeča voda pa je kapljala v meter globoko jezerce kristalno prozome vode. Toda idile je bilo hitro konec, saj je zadnjih 7 m jame blaten, vse ožji meander. Tukaj, na globini 92 m, smo razbili skalo, ki je preprečevala prehod, vendar so se vsi moji napori v paranoično ozkem meandru z ovinki, ki so jih moja kolena komaj izpeljala, končali v manjši kamrici in z blatom zaprtem rovu. Blato v spodnjem delu jame se verjetno kopiči zaradi občasnega zastajanja vode. V času našega obiska je voda v spodnjem delu jame le rahlo polzela po stenah, med močnim deževjem pa je pretok verjetno veliko večji. Voda iz jame zelo verjetno teče v Savo, saj je v dolini ob njeni strugi nekaj izvirov. Toliko, da smo pojedli košček čokolade in že je bil meander zadihan od naše sape. Prepiha torej ni bilo. Na povratku smo jamo izmerili, zunaj pa sta nas dočakali tema in dež. Premražene kosti smo ogreli pri domačinih na veliki kmečki peči ob kozarčku žganja in klepetu o jami. Rezultat akcije: Brezno v Stari lipi je najgloblja jama v Zasavju. JAMA NAD RUDNIKOM PRI ŠTOLNU ZGODOVINA NEKEGA RAZISKOVANJA Dorotea Verša * Vsakič, ko sem v Katastru jam zapirala predal z zapisniki osme kolone, se je prav grdo zatika! zapisnik, ki je bil nekaj daljši od drugih. Nekega dne sem se odločila "obračunati s tem posebnežem"; izvlekla sem ga iz mape in med premišljevanjem, kako bi ga zložita, sem začela prebirati vrstice na že porumenelem papirju. Pisalo se je leto 1950, ko sta se nekega septembrskega dne Egon Pretner in Kverh podala na pot proti jami, ki sta jo opisala takole: "Od ceste, ki pelje iz Soške doline na Vršič, se krene po kolovozu mimo izvira Soče do predzadnje hiše v Zadnji Trenti, ki se nahaja tam, kjer krene markirana pot iz doline v serpentinah navzgor mimo planine Trenta na Jalovec. Od Loga je skoraj tri ure hoda, od predzadnje hiše v Zadnji Trenti pa slaba ura hoda. Jama se nahaja na vzhodnem robu hudoumiške grape, v samem koritu pri takozvanem 'srednjem koritu', kamor hodijo pastirji po vodo." Na tej in na naslednji akciji, mesec dni pozneje, so odkrili kakih 200m počasi se dvigajočega rova s potoč­ kom. Na polovici jame so našli 23 m globoko brezno, na dnu katerega so slišali vodo. Na shematičnem tlorisu jame, ki kljub svoji preprostosti ustreza dejanskemu stanju, je na koncu jame Pretner narisal vprašaj in zapisal " ... na koncu sem zlezel skozi odprtino v prvo, z vodo napolnjeno strugo z blatnim dnom. Bazen vode je cirka pol metra globok, jama je zelo nizka. Če bi hotel še naprej prodirati, potem bi moral v vodo." Ni bilo težko uganiti, kaj je Pretnerja pritegnil o v to jamo; v rubriki biologija je zapisal, da je v nastavljene vabe za jamske živali ujel Anophtalmus ajdovskanus Ganglb, Niphargus pa mu je ušel. Egon Pretner se je kot biolog intenzivno ukvarjal z raziskovanjem jamskih živali. Na svojih "lovskih" pohodih je raziskal več kot 250 novih jam in je eden tistih slovenskih jamarjev, ki so obiskali in registrirali največ jam. Jamo je poimenoval z nenavadno dolgim imenom: Jama s 23 m globokim breznom v notranjosti pri "Srednjem koritu" pod planino Trenta. Registrirana je pod katastrsko številko 835. Le v eni stvari se je Pretner motil, ko je na koncu zapisnika zapisal: " ... jame še nobeden ni preiskal . .. " Pred njim so jamo že opazili; leta 1931 , koje ozemlj e do Vršiča pripadalo Italiji, je jamo registriral italijanski jamar Bruno Alberti. Pri delu pa je bil veliko manj uspešen od Pretnerja: v kataster jam Benečije in Julijske pokrajine j e pod katastrsko število 2829 registrial jamo z imenom Cavema a monte delle Sorgenti dell ' Isonzo , a nameril je le 10 m dolgo jamo, kolikor je od vhoda oddaljena prva ožina. Vprašaj na koncu jame se mi je zdel zelo mikaven in tudi zgodba s 23 m globokim breznom in šumenjem vode je zvenela nedokončano. Spomnila sem se tudi nasveta Franceta Šušteršiča, da bi veljalo pogledati, ali se še kaj skriva za Pretnerjevim zapisnikom. Počakali smo prvo daljše sušno obdobje leta 1989, napolnili wartburga z jamarsko opremo in seveda s pretirano količino hrane in se Ratko Urankar  Ci le, Marko Simic in jaz podali v Trento. Medtem ko smo se v avtomobilu nagibali sedaj na levem in sedaj na desnem ovinku ceste skozi Trento, sem pomislila, kako čas čisto zares spreminj a stvari . Pretner je moral s svojimi kolegi samo 40 let nazaj težko naložen hoditi 3 ure po poti, ki smo jo mi prevozili v 15 minutah. Predzadnja hiša v Zgornji Trenti danes ni več stalno naseljena, sedaj je samo še počitniška hišica. Pa tudi od planine Trenta so ostali samo še temelji in zarjavela železna peč. Nekaj se pa le ni spremenilo; tudi mi smo se morali naloženi z opremo in polni upanja povzpeli 300 višinskih metrov od dna dol ine do vhoda v jamo na nadmorski višini 1250 m. Bila je že zima in hudourniška struga je bila okovana v led. Samo izvirček v bližini jame, ki ga omenja Pretner, je še vedno tekel; voda, ki priteče iz maha in skal, ne presahne niti v času največjih suš . Tudi prva pasaža za vhodom je bila okovana v led . Nekajkrat so zacingljale ledene sveče in že smo po vseh štirih napredovali naprej skozi drugo pasažo, potem pa po 8–10 m širokem in do 2 m visokem rovu. Počasi se dvigajoč rov, pokrit z gruščem, se je razširil do 15m in zvišal na 3m. V tem delu rova, ki ga deloma zapolnjujejo veliki podorni bloki, smo čutili srednje močan prepih v smeri iz jame in slišali šumenje vode, ki je prihajalo iz brezna na robu rova. Strop pred breznom je bil na debelo pokrit z jamskim mlekom. S Ciletom na čelu smo se spustili v 34 m globoko brezno, v katerega nekaj metrov pod robom priteče slap s pretokom 0,5 1/s, ki se mu seveda ni moč izogniti. Dno brezna je bilo pokrito z lepo zaobljenimi, belimi skalami, kar priča, da znajo v brezno priteči bistveno večje količine vode. Ena od skal na dnu brezna je bila zavaljena na prehod, v katerem je izginjala voda, in nam zaprla prehod naprej. Vrnili smo se iz brezna in nadaljevali po zgornji etaži. Ta se je v manjših stopnjah še naprej rahlo dvigovala, je pa bila precej ožja od prvega dela jame. Plazenje po kolenih (nekateri od nas smo modro pustili kolenčnike pred jamo) nam je "ol~šal" potoček, prav tisti, ki nas je razveselil že v breznu. 215 m od vhoda smo prišli do Pretnerjevega vprašaja, ki pa je bil sedaj, ko smo stali pred kotlico umazane in mrzle vode, videti veliko manj mikaven. Tudi mi smo se znašli pred enako dilemo kot Pretner; ali se vleči v vodo in pogledati, kaj je za vogalom, ali ne. Začeli smo se pogajati, kdo je najml~ši, kdo najbolj zaslužen in kdo ima bolj vodotesnega pajaca. Vsi smo vtaknili glavo v tisto ozko špranjo z vodo, vendar se dlje kot do kolen nihče ni "žrtvoval". Prepih je izginil in zrak je stal kot pribit. To je seveda odtehtal o in sklenili smo, da bo potrebno v jami delati, če želimo priti dlje od naših predhodnikov. Za začetek je treba izčrpati vodo iz pasaže, potem pa razširiti ožino na dnu brezna. Izmerili smo jamo in tako zaključili ogledno akcijo. Raziskave jame, ki se sedaj imenuje Jama nad rudnikom Pri Štolnu, so se ob pomoči drugih članov in članic Društva za raziskovanje jam Ljubljana nadaljevale tudi v naslednjih letih. Jamo smo lahko raziskovali smo v času poletnih ali zimskih suš. Januatja 1990 smo poskušali izčrpati kotlico na tedaj znanem koncu jame, ker pa se je v dveh urah nivo vode znižal le za 3 cm, smo ta načrt opustili. Dve dolgi uri čakanja smo izrabili za modrovanja, ko je Cile opazil, da pravzaprav voda v naši kotlici stoji, medtem ko iz sosednje špranje med gruščem priteka voda. Skozi "selektivno" pasažo sva se s Ciletom splazila v nove rove, ki so prišli za kotlico. 1 m visok špranj ast rov se je dvigoval med plastmi pod kotom 45 stopinj, vse do 2x3 m velike blatne kotlice. Voda je segala čez rob škornjev in takrat sva začutila tisti "blaženi" občutek, ko ledeno mrzla voda počasi prodira skozi pajaca, prepoji nogavice in se začne zbirati okoli nožnih palcev. A jama je šla naprej in midva tudi; rov je postal pravilne okrogle oblike premera 1,5 m. Na koncu teh 93 m dolgih novih delov jame je 1,5 m globoka voda zalila rov, puščajoč le 20 cm zraka. Brez neoprenske obleke naprej nisva mogla. Tukaj sva dosegla najvišjo točko v jami, kije 54 m nad vhodom, od vhoda pa je oddaljena 309 m. Samo nekaj mesecev pozneje so bile vodne razmere v jami povsem drugačne. Zgodnje spomladansko sonce je začelo taliti sneg na podih pod Jalovcem in v naši jami je voda pritekala iz vseh razpok in kaminov. Najbolj nas je presenetil pritok, ki ga na prejšnjih akcijah nismo opazili; na sredini rova od brezna naprej (glej načrt pri točki 14) je iz neprehodne razpoke pritekala enaka količina vode kot skozi glavni rov. Načrt razširitve ožine na dnu 34metrskega brezna smo morali opustiti, saj je v brezno padal premočan slap.  Avgusta leta 1992 smo se ponovno znašli na dnu brezna. Spektakularna razširitev ožine je bila uspešna in pred nami se je odprl meter širok meander. Od tod naprej se vse do globine 130m nadaljuje meander, ki ga prekinjajo manjši preplezljivi skoki in nekaj brezen. Skozi celotno spodnjo etažo teče voda iz zgornje etaže in se ji pridruži še nekaj pritokov. Najmočnejši med njimi je pritok iz neprehodne ožine v zgornjem delu meandra s pretokom 2 1/s. Edina ovira na naši poti je bila 5 m dolga in 1,5 m globoka kotlica v zgornjem delu meandra. Voda je zalila večji del profila, puščajoč le 0,5 m za prehod. Ci le je pod stropom napel prečko, ki nam je omogočala suh oziroma skoraj suh prehod čez vodo. Vendar namakanje v mrzli vodi sploh ni najhujša stvar, ki se lahko zgodi človeku ob srečanju z omenjeno kotlico. Neprimerno zapakiran rezervni karbid v neseserju, ki pade v vodo, in vžig oblaka acetilena, ki je ob tem nastal, je veliko neprijetnejši dogodek. Med številnimi nevljudnimi besedami, ki sem jih tedaj izgovorila, je bil tudi znameniti opozorilni stavek: "Marko, Marko, eksplodirali bomo!" V naslednjem trenutku je močna svetloba razsvetlila rov, plamen, v katerem sem se znašla, pa mi je uspelo pogasiti s skokom v vodo. Na srečo sem jo odnesla smo z ožganimi obrvni in manjšim mehurjem na nosu. Zadnjih nekaj brezen zavitih v acetilensko meglo smo preplezali v veliki naglici samo z elekričnimi lučmi. Avgusta 1993 smo nadaljevali z globine 130 m, kjer nam je na zadnji akciji zmanjkalo vrvi. Na spustu po že znanem delu meandra nas je ponovno presenetil nenavaden pojav; vrvi, s katerimi so opremljana brezna, so bile povlečene iz njih in razpotegnjene po meandru navzgor. Edina možna razlaga je narasla voda, ki zal ije celotni spodnji del jame in pri tem premakne vrvi. Po krajšem breznu smo se spustili v popolnoma drugačen del jame. Poševno se spuščajoči rov je bil poln lepo zaobljenih prodnikov in tudi blata, ki se po stenah verjetno odlaga v času občasne zalitosti rova. Večina spodnje etaže jame ima smer severjug, tako kot tudi zgornja etaža od brezna navzgor. V zaključnem delu spodnje etaže pa se rov nenadoma obme v smeri vzhodzahod in postane pretežno vodoraven in vse bolj blaten. Tukaj nam je jama pripravila novo presenečenje; na dnu krajše stopnje se je nakopičil pesek iz podolgovatih, gladkih kamenčkov čiste bele barve. Vse police na stopnji so jih bile polne, noge pa so se globoko pogrezale v debele nanose nenavadno lepih prodnikov. Nini Prevec so se zdeli kamenčki še najbolj podobni rižu in tako je to mesto v jami dobilo ime Riževo polje. 145m pod vhodom in 199m pod najvišjo točko v jami je naše napredovanje ustavila nek<U metrov dolga kotlica vode, v katero bi se bilo treba uleči, če bi hoteli prodirati naprej. Odločili smo se, da bomo nadaljevali kdaj drugič s primemejšo opremo. Odločitvi je pripomoglo tudi nestabilno vreme, saj je blato na vseh policah vse do stropa dokazovalo, da je spodnji del jame ob močnem deževju popolnoma zalit. Pričakovali smo, da bomo v spodnji etaži našli povezavo s sosednjo Jamo v rudniku Pri Štolnu (katastrska številka 836); 30 višinskih metrov pod vhodom v našo jamo je namreč vhod v kraško jamo, ki so jo domačini, verjetno v prejšnjem stoletju med iskanjem mangana, razširili z umetnimi rudniškimi rovi na 805 m dolžine. Ko smo narisali novo odkrite dele jame, smo ugotovili, da poteka spodnja etaža v taki smeri, da povezave ni pričakovati. Od takrat smo se v jamo podali še štirikrat, v času zimske ali poletne suše, a smo vsa kokrat žalostno obstali na Riževem polju. Tam nas je dočakal sifon kristalno čiste, prozorne vode, ki je zalil zadnjih 37m jame. Seveda bomo vztrajali še naprej, saj je do dna doline še 10O višinskih metrov potenciala, počakati pa bomo morali na tako izredno sušo, kot je bila ob zadnji uspešni akciji avgusta leta 1993. Zadovoljni pa smo že sedaj, saj jama meri 686 m dolžine. Jama je geomorfološko zanimiva zaradi kombinacije horizontalnih in vertikalnih rovov ter suhih in vodnih delov jame. Jamarsko je privlačna zaradi razgibanosti rovov, ki zahteva obvaladovanje različnih jamarskih tehnik. Poleg izvira Soče (katastrska številka 834) in Jame v rudniku Pri Štolnu (katastrska številka 836) je Jama nad rudnikom Pri Štolnu edina registrirana jama v Zadnji Trenti. NOVE MERITVE MARTELOVE DVORANE V ŠKOCJANSKIH JAMAH Andrej Mihevc E.A. Martel je bil nedvomno eden najpomembnejših krasoslovcev ob prehodu iz 19. v 20. stoletje. Zato so po njem poimenovali številne jame ali dele jam (Casteret, 1943: 218), od tega kar pet na Matičnem krasu. Po Martelu so poimenovani Martelova dvorana in Marte lov podor v Postojnski jami, Fovea Martel (VG 144) pri Proseku ter seveda Martelova dvorana in Martelovo jezero v Škocjanskih jamah. V času ob stoletnici njenega odkritja in Martelovega obiska je bil ta, notranji del Škocjanskih jam nanovo izmerjen. Meritve nam dajo natančnejšo sliko same dvorane, obenem pa popravljajo občutne napake o globini jame in legi dvorane. Raziskovanje Škocjanskih jam in odkritje Martelove dvorane. Prva raziskovanja jame datirajo v prvo polovico 19. stoletja. Najpomembnejša raziskovalca tega časa sta bila Svetina in A. Schmidt. V letu 1884 je bila v Trstu ustanovljena  Andrej Mihevc Primorska sekcija DOAV, ki je vzela v najem jamo in njeno okolico ter pričela z intenzivnimi raziskavami jame. Še istega leta so premagali 6. slap v Svetinovi dvorani, kar je bila največja ovira pri raziskovanju jame navzdol po toku Reke. Avgusta 1890 so dosegli največji prostor v jami in ga poimenovali Martelova dvorana, 5. oktobra pa tudi odtočni sifon na koncu Marchesettijeve jame, ki ga poznamo pod imenom Mrtvo jezero (Mi.iller, 1891 , Pazze, 1893 ). Martel dvorane, poimenovane po njem, ni nikoli obiskal. Ob obisku na Krasu, 23. septembra 1893, je bil ta del jame zaradi visoke Reke nedostopen. Martela so v jamo peljali Marinitsch, Mi.iller, Pazze in Putick, vendar so prišli le do Rinaldinijeve dvorane. S seboj so nesli papirnat balon na topli zrak, "mongolfiere en papier", s katerim so hoteli ugotoviti višino stropa. Balon se je dvignil 45 m visoko, stropa pa ni dosegel, ker se je zaradi vlage pokvaril. Obisk v jami je podrobno opisal Martel v svoji monografiji Les Ablmes (Martel, 1896: 468). Naslednja leta je bilo v Škocjanskih ja mah odkritih še nekaj rovov, vendar so bili to rovi bliže vhodu. Nadaljevanje navzdol po toku pa je bilo popolnoma nemogoče. Prvo novo odkritje v tej smeri je uspelo po tapljačem šele 15. septembra 1991, ko je Janko Brajnik, našel nadaljevanje in preplaval sifon v Marchesettijevem jezeru. Raz iskave v tej smeri še potekajo (Morel, 1991, Sancin, 1991) Vzporedno z raziskavami in prodiranjem navzdol po toku Reke so raziskovalci, predvsem A. Hanke, opravljali tudi meritve ter izdelovali skice, prečne prereze in načrt jame. A. Hanke je izmeril sklepni del jame z rudarskim kompasom ter z aneroidom zmeril nadmorsko višino zadnjega jezera. Njegov načrt tega dela jame je objavil Mi.iller (Miiller, Nove meritve Martelove dvorane v Škocjanskih jamah  1891: 130). Hankejeve načrte so kasneje združili, ponekod tudi malo popravili, vendar je oblika jame ostala v osnovi ista. Prvi tak načrt je objavil šele leta 1924 Oedl. Ta načrt, tloris in prerez, povzemajo Bertarelli & Boegan, 1926; Boegan, 1938, kakor tudi vsi kasnejši raziskovalci. Po njem naj bi bila jama dolga 5000 m, globoka 253 m, z odtočnim sifonom v višini 173 m. Po odkritju podzemnega toka Reke nizvodno v Kačni jami leta 1972 in jamarskih, kompasnih meritvah se je izkazalo, da je globina Škocjanskih jam pretirana (Petkovšek Ken da, 1974). Nivelmanska izmera Kačne jame do Brzic leta 1982 (Mihevc, 1984) je to potrdila, saj je pritočni sifon v Kačni jami v nadmorski višini 182m, torej više kot odtočni sifon v Škocjanskih jamah po Oedlovem načrtu. Vse to je narekovaJa potrebo po novi izmeri Škocjanskih jam. Tega dela smo se lotili na IZRK v osemdesetih letih. Klasične, teodolitske in kompasne meritve s kovinskim metrskim trakom so se izkazale za premalo natančne, zato je delo zastalo. Nadaljevali smo šele, ko smo dobili elektrooptični teodolit za merjenje kotov in razdalj (Nikon DTM AlO LG). V tla smo fiksirali točke osnovnega poligona. To so okrogle bronaste ploščice premera 5 cm z napisom Izmera jame IZRK, označene z zaporednimi številkami. Točke detajla niso posebej označene. Z inštumentom pa nismo mogli meriti višin stropa. Pomagali smo si z laserskim žarkom, s katerim smo na nedostopne stene ali strop projicirali točke, potem pa jih določali trigonometrično. Meritve višin rova smo nadaljevali s pomočjo AMT profilerja. Z njegovo pomočjo smo med Martelovo dvorano in vstopom v Hankejev kanal izmerili 22 profilov. Prve meritve zaradi velike vlage oziroma megle v jami niso bile uspešne. Na megli se je merilni žarek inštrumenta tako sipal, da nismo dobiti odboja od sten. Šele ko smo meritve nadaljevali pozimi, ko je v jami relativno suh in hladen zrak, smo dosegli zadovoljive rezultate kljub težavam s plastjo megle 80 in 100m nad tlemi. Meritve oddaljenosti stropa in sten so bile shranjene v računalnik, s pomočjo katerega so bile potem izračunane površine profila, profil pa narisan v merilu 1 : 500. S pomočjo teh meritev lahko natančneje opišemo dimenzije ter obliko Martelove dvorane. Pri merjenju smo naleteli na številne težave, ki jih pri drugih jamah nismo imeli. Bobnenje Reke onemogoča sporazumevanje, zato je med merilci potrebna radijska povezava, pogoste so visoke vode in gosta megla. Prav zato jama še ni v celoti izmerjena. Nekateri rezultati meritev Meritve so pokazale več napak pri starih načrtih. Nadmorska višina Martelovega jezera je po aneroidnih Hankejevih meritvah 205m, po kasnejših navedbah (Bertarelli & Boegan, 1926; Boegan, 1938) pa 173m. Nova izmerjena vrednost pa je 214m. Druga napaka se je pokazala pri tlorisu jame. Po starem načrtu poteka jama od Hankejevega kanala naprej v isti smeri proti NW. Nova meritev pa je pokazala, da se rov pri Rinaldinijevi dvorani obrne za približno 30°, in potem poteka skoraj proti severu. Tako leži Mrtvo jezero kar 350m severovzhodneje, kot se je mislilo doslej Marte lova dvorana je razširjeni del gravitacijskega rova, ki ga je oblikovala ponomica Reka. Pred dvorano teče Reka skozi ozki, med 10 in 30m široki in 80 do 95 m visoki Hankejev kanal. Njegovo dno skoraj v celoti zavzema struga Reke. Na nekaj mestih se kanal razširi. Takšni sta Putickova in Shadelockova dvorana. Slednja brez ostre meje prehaja v Martelovo dvorano. Začetek Martelove dvorane smo postavili pred 22. slap, k poligonski točki 55, kjer se Hankejev kanal razširi in zviša. Dno jame je tu široko 25 m in ga večji del zavzema struga Reke. Tlorisna širina rova paje 66 metrov. Pod slapom se na vzhodni strani pojavi sprva ozka, potem pa vedno širša brežina. Tla dvorane se od struge Reke dvigujejo proti stenam. V prvem delu dvorane je brežina ob desnem, vzhodnem bregu Reke in je na najvišjem mestu 30m nad strugo. V severni polovici dvorane teče reka ob vzhodni steni, dno dvorane pa se vzpne proti zahodni steni za 4 7 m. Dno pokrivajo velike podorne skale, prek katerih se je v spodnjih delih odložil prod, više pa pesek in finejši sedimenti. Povsod po peščini, zlasti še pri točki 57, je veliko plavnega lesa in plastičnih predmetov, ki jih za seboj puste poplavne vode Reke. Ob desnem robu dvorane pred točko 56 sta na steni pritrjeni spominski plošči. Plošči sta na mestu, kjer se z desne stene spusti steza, ki je omogočala obisk tega dela jame tudi ob visokih vodah, saj poteka povečini 10 do 20 m nad strugo Reke. Steza se potem nadaljuje po desni steni, se ob njej spusti do Marte love ga jezera in naprej v Marchesettijevo dvorano. Pri točki 57 se brzice Reke umirijo v Martelovo jezero, iz katerega vodi naprej Je 1,5 m visok in 9 m širok prehod v naslednjo, Marchesetijevo dvorano. Med tem mestom in točko 55, kjer se Marte lova dvorana prične, je 308 m. Dno dvorane se od višine struge 233m pri točki 55 spusti v 22. slapu na 227m, potem pa v več brzicah na 214 m pri Martel o vem jezeru. Višina stropa je od začetnih 81 m do največ 146m v profilu 7 pri točki 56, poprečna višina stropa dvorane pa je 106m. Strop je v višinah 300370 m, površje nad njim pa med 430 in 445 m. Najširšaje dvorana v profilu št. 6, kjer je široka 123 m, poprečna širina dvorane paje 89m. Iz skupno l0 profilov, ki smo jih izmerili v dvorani, lahko izračunamo dokaj na tančno volumen dvorane. Profili so bili postavljeni v poprečju na 30m. Največji profil, št. 6, je imel površino 11.740 m2 , poprečni profil pa 6694 m2 . Volumen dvorane pa je 2.100.000 m3 . Zaključek  Iz spoštovanja do uglednega speleologa so raziskovalci tedaj največje jame n;a Krasu poimenovali njeno največjo dvorano po A.E. Marte lu. Dvorana je z 2.1 00.000. prostornine največja dvorana na Matičnem krasu in v Sloveniji. Nove meritve z elektronskim teodolitom in z laserskim profilerjem, s katerim smo v dvorani izmerili 10 prečnih profilov, so omogočile natančen izračun lege in dimenzij' dvorane ter popravili napake, ki so nastale pri prvih meritvah jame. Dvorana je 308m dolga, široka pa na najširšem mestu 123m. Poprečna širina dvorane je 89 m. Strop dvorane je v poprečju visok 106m, na najvišjem mestu pa 146m. Volumen dvorane je 2.100.000 m3 • Dno dvorane leži v višinah med 233m, kjer Reka priteče v dvorano, najnižja točka dvorane oziroma gladina Martelovega jezera pa je na nadmorski višini 214 m. PONOVNO V TRIGLAVSKEM BREZNU Gregor Aljančič*, Danijel Papler* "Površje Zemlje se segreva ... Zaradi efekta tople grede se bo stalil led na tečajih ... " Takšne napovedi se nam ponujajo skoraj vsak dan. Hkrati se pojavljajo še glasovi o bližajoči se ledeni dobi. Ob vseh teh nasprotjih nam postaja jasno, da Zemlja ne deluje po principu časopisne senzacije, saj neskončno število med seboj soodvisnih procesov predstavlja določeno vztrajnost proti spremembam. Pa vendar med raziskovanjem ledenih jam v sredogorju in visokogorju v zadnjih nekaj letih opažamo določen splošen trend: umikanje ledu. Zakaj je tako, je zaradi velikega števila dejavnikov skoraj nemogoče razložiti z enim samim odgovorom. Če pustimo vprašanje delovanja teh procesov ob strani, je trenutno stanje ledenih jam in brezen za jamarsko raziskovanje ugodno, saj se dobesedno odpirajo novi prehodi v že raziskanih jamah. Verjetno ni malo brezen, zlasti v visokogorju, ki bi jih bilo vredno ponovno pregledati. Številna med njimi so raziskali še z uporabo lestev s preprosto opremo in neprimemim načinom dela niso bili pripravljeni na zahtevne in globoke jame. Kronološki pregled raziskovanj v Triglavskem breznu Prvi se je leta 1955 v Triglavsko brezno spustil dr. Ivan Gams s skupino angleških jamarjev iz Westminsterske speleološke sekcije v Londonu. Dosegli so globino približno 30 m. Naslednje leto je Društvo za raziskovanje jam Slovenije v Ljubljani pod vodstvom l. Gamsa organiziralo večjo slovensko odpravo skupaj z jamarskima sekcijama iz Postojne in PD Železničar iz Ljubljane. Prodrli so do globine 60 m, kjer so jih ustavili nestabilni ledeni stebri, na katere so pritiskale lestve. Leta 1957 so bili v breznu ponovno Angleži, ki jih je spremljal J. Gantar z IRK SAZU v Postojni. Ustavili so se na robu Gigantskega brezna, katerega globino so ocenili na 200 m (kar je za približno 40 m več od pozneje izmerjene globine: napačna ocena ali paje bila globina leta 1957 dejansko večja?) Ponovna odprava leta 1958 je našla vhode brezna zatrpane s snegom, na boljše razmere pa so naleteli leto pozneje poljski jamarji, ki so v breznu opravljali hidrokemične in meteorološke.meritve. Leta 1961 je DZRJ Slovenije pod vodstvom I. Gamsa organiziralo veliko odpravo, na kateri je sodelovalo okrog 25 jamarjev iz jamarskih sekcij v Idriji, Logatcu, Kopru, Sežani, jamarske sekcije PD Železničar, speleološkega društva Hrvaške ter DZRJ Slovenije v Ljubljani. Predodprava je poskrbela za transport nad 400 m lestev, druge opreme in hrane (skupaj 1130 kg) in pregledala prehodnost do Gigantskega brezna, pozneje pa so med 7dnevnim glavnim delom odprave dosegli dno na globini 255 m. Upanje na nadaljevanje se je končalo v Gigantskem breznu oz. na dnu stranskega brezna, ki ga je v verjetno izredno debel ledeni čep izdelal glavni potok med ablacijo ledenika. Ker je bila ledeniška ablacija leta 1961 podpovprečna, tudi globina stranskega brezna ni bila običajna (Gams, 1961). V letu 1964 je dr. I. Gams izvedel barvanje vodnega toka v breznu, ki je potrdilo povezavo z izvirom Bistrice v dolini Vrat (potencialna globina 1270 m, v letih kmalu po raziskavah v breznu Berger v Franciji!). Naslednjo veliko odpravo so 16 let pozneje, leta 1977, organizirali kranjski in ljubljanski jamarji, vodil pa jih je Davorin Preisinger. Tudi ta je potekala v himalajskem stilunajprej transport velike količine opreme. V drugem delu so ugotovili prehodnost do Gigantskega brezna, v tretjem delu pa so se spustili do dna. Nova globina 249 m, ki pa je bila merjena od niže ležečega Stranskega vhodnega rova: torej le nekaj metrov globlje kot leta 1961. Omeniti velja še snemanje R. Smerduja s 16 mm kamero. Leta 1983 so bili v breznu člani DZRJ Ljubljana. Spustili so se do dna Gigantskega brezna, kjer so delno pregledali kamin, ki se dviga nad Stranskim breznom. Bistvenih sprememb v količini ledu niso opazili. Leta 1993 so se v brezno spustili logaški jamarji, vendar so se na vhodu v Gigantsko brezno obrnili. Opazne spremembe na površju Triglavskih podov (vsako leto rekordno majhen obseg Triglavskega ledenika) so nas ponovno pripeljale k razmišljanju, kako se nanje odziva led v prostorih med glacialnim in periglacialnim področjem. Triglavsko brezno je zaradi ogromne količine ledu na globini 250 m in več velika posebnost, vendar razlogi za to do zdaj niso bili povsem pojasnjeni. Glavno spodbudo seveda predstavlja relativno velik globinski potencial (1270 m); poleg tega pa ima voda visok korozijski potencial, saj do dna doslej znanega dela brezna skoraj ne pride v stik z apnencem. Dne 5. novembra 1994 smo se po 17 letih v brezno ponovno spustili kranjski jamarji, tokrat seveda brez lestev  zato se je naš obisk zdel v primerjavi s prejšnimi odpravami bolj kot lahkoten skok. Akcije so se udeležili Stane Lamovšek (ki je bil v breznu že leta 1977), Vili Skok, Alenka Ivačič, Gorazd Bizjak, Alain Bogdanovič, Uroš Sever, Danijel Papler in Gregor Aljančič. Stanje leta 1994 Vstopili smo skozi Stranski vodoravni rov, čeprav so bili tudi vertikalni vhodi odprti. V brezno sva se spustila avtorja tega poročila. Tobogan, strm zavit rov s premerom do 2 m, skoraj v celoti obdan z vodnim ledom, je bil povsod prehoden. Na vrhu Tobogana smo zabili svedrovce, globlje v breznu pa sva v sidriščih uporabljala ledne kline, ki so se v solidnem ledu izkazali kot zelo učinkovita alternativa. Uporaba svedrovcev bi močno opremljanja, saj je bila stena tudi po 1 m pod ledom. Brezno kljub ledu sicer ni preveč zahtevno, nenehna grožnja ledenih sveč, ki visijo v Zveznem rovu, pa vseeno načenja jamarjev elan. Vse to je samo vaja za treznejši premislek, ki je potreben na 1 OO m, ko iz ozkega rova zanihaš v temi Gigantskega brezna. Danes po številkah ni več tako "gigantsko" kot pred 30 leti, vendar ravno zaradi ostrega prehoda iz ozkega v obsežno zasluži veliko začetnico. Živci, ki ti otrdijo v zgornjem delu, pridejo prav med odstranjevanjem več kot Smetrskih ledenih sveč, ki kot leden zvon obdajajo prehod v brezno. Med brenčanjem padajočih ledenih blokov oceniva, da je dno brezna precej višje (meritve so pokazale za 30m manj kot leta 1961 in 1977). Med spuščanjem sva opazila izredno veliko ledeno svečo s skupno dolžino po oceni 4S m, od tega se zgornjih 10m drži poševne stene brezna, 3S m pa visi v zraku. Zaradi širokega oprijemališča je ta do 6 m debela gmota ledu dokaj stabilna. S svojo ekstremno dolžino sodi verjetno med največje ledene sveče, še posebej zato, ker njen obstoj ni sezonsko omejen. Same stene brezna so večinoma kopne. Glede na stanje leta 1977, je na prejšnjem ledenem dnu zrasel 30 m visok, obsežen leden stožec, ki ga je oblikovala iz Zveznega rova kapljajoča voda. Po strmem bregu stožca (40°) sva se spustila do nasprotne strani brezna, kjer sta bili namesto prejšnjega 60metrskega stranskega brezna, dve manjši (18 in 14 m), s snegom na dnu. ISmetrsko brezno je med steno in ledenim če­ pom, približno pod nekakšnim kaminom, ki bi lahko imel povezavo s površjem (vendar ga zaradi njegove neugodne lege nisva pregledala). Verjetno po njem priteka voda s po vršja. V stranskem breznu je lepo vidna plastovitost ledenega čepa. Temperatura na vrhu stožca je bila najnižja v breznu, in sicer + 1,so C, Il uri dopoldan) v Stranskem vhodnem rovu +3° C, na Kredarici pa+ 10 C. Svečo oblikuje verjetno ista voda kot leta 1977 manjše stransko brezno pod T6• To in pa ledeni stožec, ki polni Gigantsko brezno, kaže, daje v globinah temperatura padla. Morda je to rezultat porušenega ravnotežja, kjer občutno sodeluje pretočna voda z ledenika. S krčenj em Triglavskega ledenika v preteklih letih se je količina pretočne vode zmanjšala ali pa se je povezava celo prekinila. Poleg tega pa so istočasno zaradi manjše količine snežnih padavin vsaj vertikalni vhodi odprti vse leto. Spremembe v osrčju tega mehanizma (Gigantsko brezno z ledenim čepom) se očitno ne pokažejo takoj v pravi luči (napr. polnjenje brezna z ledom), ampak najprej iznihajo z nasprotnim delom (vhodni del jame) in se šele pozneje pokažejo (napr. taljenje ledenega čepa). Iz meritev je razvidno, da je bilo Triglavsko brezno leta 1994 globoko le še 194 m oz. 21 O m, če dodamo še vertikalne vhode. Od najglobljega izmerjene ga stanja v leta 1977 se je dno torej dvignilo za 48 m. Na koncu te epizode pa možnosti za nadaljevanje še vedno ostajajo "odprte". VELIKA JAMA NAD TREBNJEM Miha Brenčič*, Igor Perpar* Le redko katera jama je tako globoko zasidrana v zavesti domačinov, kot je Velika jama nad Trebnjem, čeprav jo tako po dolžini kot po globini prekašajo številne slovenske jame. V njeni neposredni bližini leži, prav tako zanimiva, manjša Mala jama. Jami so obiskovali že naši predniki, in številni ju obiskujejo še danes. Mimo vodi dobro obiskana planinska pot, po kateri trebanjski planinci vsako leto organizirajo sedaj že tradicionalni pohod na Vrhtrebnje. Ob tej priliki Veliko jamo za kratek čas tudi razsvetlijo z elektriko. V Veliki jami so našli novec iz rimskih časov, o njej krožijo pripovedi in nenazadnje še danes buri duhove med mladino. Oglejmo si na kratko zgodovino raziskav Velike in Male jame, njuno lego in nastanek. Zgodovina raziskav Velika jama je okoli čanom znana že dolgo. O tem pričajo številni podpisi po stenah jame, predvsem v Vhodnem ro vu. Najstarejši podpis, ki nam ga je uspelo še prebrati, je v manjši prižnici v severni steni zahodnega dela jame in datira z dne 20. 12. 1914. Podpisana sta Tomič in Zajec, nekoliko kasneje pa se je ovekovečil še Redek, 24. 5. 1917. Morebitnih starejših podpisov nismo našli ali pa jih nismo mogli prebrati. V Katastru jam Slovenije je jamo leta 1927 prvi registriral domačin prof. Hubert Pehani, takratni član Društva za raziskavanje jam iz Ljubljane. Zapisnik je skromen in poleg golega opisa dostopa podaja tudi temperaturo v jami. Kasneje je jamo večkrat  obiskal biospeleolog Egon Pretner. Po drugi svetovni vojni je prvi dokumentirani obisk iz leta 1950. Ob tej priliki so izdelali tudi prvi ohranjeni načrt jame. Prvi obiski jame so mnogo starejši. O tem pričajo pripovedi o jami, in arheološke izkopanine. Najpogostejša legenda je, da se jama nadaljuje v notranjost hriba, njen drugi vhod paje v Dobrniču. Podobnih legend zasledimo na slovenskih kraških področjih ničkoliko. Tudi v literaturi je jama pogosto omenjena, vendar, žal, le z imenom. V poglavju Literatura o jami na koncu prispevka smo zbrali posredno in neposredno dostopno literaturo, ki jamo vsaj omenja. In če je verjeti prof. Oskarju Gratzyju in njegovemu članku iz leta 1897,jejama v pisani besedi prvič omenjena leta 1854. Zajamo so se prvi zanimali bio logi, saj sta prva dva članka o jami povezana z jamsko favno. Objavljena sta bila v glasilu Dunajskega botaničnega in zoološkega društva. Tudi arheologi so se pričeli za jamo zanimati dokaj zgodaj. Prvi članek, ki omenja arheološke najdbe v jami, je napisal Karel Dežman leta 1858. Tudi kasneje so arheologi pogosto pisali o njej. V jami so našli srebrnik cesarja Valerij ana. V letu 1968 je v sedimentih Male jame izkopaval prof. Osole, vendar razen ostankov srednjeveške keramike ni našel drugih predmetov (Leben. 1969). Domnevamo lahko, da je jama služila tudi kot pribežališče pred Turki. Še pred drugo svetovno vojno je bil velik del občine Trebnje brez vodovodnega omrežja. Večina gospodinjstev in kmetij se je oskrbovala iz kapnic in vodnjakov, ki so ob suši pogosto povsem presahnili. Zato je župan trebanjske občine Josip Župančič takratni banski upravi predlagal, da si ogleda situacijo na terenu in naredi načrte za vodovod. V ta namen je leta 1932 banska uprava naročila raziskave Grajskega studenca pod Trebanjskim gradom. O tem je poročal časnik Slovenski narod 16. januarja 1933 in objavil tudi izvleček iz poročila o raziskavah. V okviru teh raziskav sta bili preiskani tudi Velika in Mala jama. Časnik poroča, da v Veliki jami niso našli sledov vode, pač pa, da so na njih naleteli v Mali jami, ker pa zaradi ožine vhoda niso mogli nadaljevati raziskav, so se z občino dogovorili, da razširi vhod. Hkrati poroča, da bodo jamo preiskali še v sušnem obdobju. Kakšen je bil potek nadaljnih raziskav, ni znano. Vsekakor pa tudi v Mali jami razen kapnice niso našli vode. Lege jam Velika jama nad Trebnjem (kt. št. 104) leži južno od Trebnja na severnem pobočju Vrhtrebnjega (571 m) v bližini Trebanjskega gradu. Vhod vanjo je na področju imenovanem Bukovje, na nadmorski višini 432 m. Po GaussKrligerjevih koordinatah znaša 1 lega glavnega vhoda v jamo x=5083940 y=5500930 • Dolžina jame znaša 142m, višinska razlika med najvišjo in najnižjo točko v jami paje 16m2.  Vse lege jam so določene s pomočjo TTN v merilu 1 : 5000 lista Novo mesto 1 50221 iz leta 1976, njihov medsebojni položaj pa s pomočjo kompasnega poligona. V se meritve v jamah so bile opravljene z merilnim kompletom Suunto in merskim trakom. V neposredni bližini Velike jame leži Mala jama (kt. št. 394) na nadmorski višini 436 min z lego vhoda x=5083970 y=5500980. Jama je dolga 64 m, višinska razlika med najvišjo in najnižjo točko pa znaša 1 m. Poleg obeh daljših jam velja omeniti še Kratko jamo nad Malo jamo (x=5083930 y=5501010 z=436 m), kije dolga in globoka 5 m. Pernica (kt. št. 799) leži od vseh jam v Bukovju najniže in se od njih loči tudi po morfologiji, po obliki spominja na zasuto brezno. Jama je globoka 13m in dolga 15m. Lega vhoda je x=5084050 y=5501050 z=396 m. Opis okolic Velike in Male jame Jami ležita v listnatem gozdu, kjer prevladuje bukev. Pobočje, po katerem je speljana planinska pot do jame, je v spodnjem delu le mestoma skalovito, nekaj deset metrov pod jarno pa postane vegasto in prekrita s številnim skalovjem, mestoma tudi s škrapljami. To skalovje se nadaljuje še naprej v pobočje nad jamo. Pot od gradu do jame nas vodi mimo velike vrtače. Pod jamami na robu gozda je Grajski studenec. V neposredni bližini vhoda v Veliko jarno je manjši skalni skok. Podoben skalni skok, vendar večjih dimenzij, najdemo okoli 10O metrov proti jugozahodu. Na tem mestu so večje količine podomega skalovja, poraščenega z jelenovim jezikom. Ta skalni skok se nadaljuje v blagem loku proti jugozahodu. V njem je manjši spodmol. Od tega skalnega skoka proti severu je na dolžini 30 metrov razvita manjša uravnava, ki se nato ponovno prevesi v strmejše pobočje navzdol. Podobno uravnava zasledimo tudi proti zahodu od Velike jame. Tudi na tej uravnavi so sledovi podomega skalovja, vendar ne tako izrazito kot pri uravnavi v bližini jame. Razliko v obliki pobočja nad jamama in pod njima ter nastanek vrtače ob poti si lahko razložimo z geologijo neposredne okolice obeh jam. V spodnjem razmeroma gladkem delu pobočja najdemo pasasti zgomjetriasni dolomit. Nad njim leže apnenci jurske starosti. Jama leži v sivorjavem do ternnosivem debelo plastovitem apnencu, ki je mestoma nekoliko prepreden z limonitiziranimi kalcitnimi žilicami. Apnenec je na nekaterih mestih tudi nekoliko bituminozen. Morfološki opis jam Velika jama ima dva vhoda. Glavni vhod v jamo je pod manjšim skalnim skokom. Od njega proti jugozahodu, nekoliko više je v oddaljenosti 39 m še drug vhod. To je 9 m globoko brezno, ki nas pripelje v Glavno dvorano. S podomega skalovja pod breznom se do dna dvorane spustimo še za 2,5 m. Veliko jamo lahko glede na obliko razdelimo na tri dele. Prvi del predstavlja 30 m dolg Vhodni rov, katerega strop je mestoma visok le 1,5 m. Na sredini se razširi v manjšo kamrico, v kateri lahko stoji odrasel človek. Vhodni rov se izteče v Glavno dvorano, ki je dolga 50 m. Njena največja širina znaša Il m, v povprečju pa je široka od 8 do 9 m. Višina stropa v jami je ocenjena do 5 m. Ta višina je v nekaterih karninih tudi presežena. Morfologija Male jame je bolj preprosta. Tvori jo rov, ki se razteza v smeri sever jug. Mestoma se razširi v manjše karnrice, na nekaterih mestih pa moramo prečkati ozke pasaže. Zgornji del prečnega profila jame predstavljajo korozijsko razširjene razpoke, ki se v spodnjem delu znatno razširijo, kar daje slutiti, da spodaj leži večji prostor, zasut s sedimentom. Geološke strukture Generalni vpad Jezik na področju Velike jame in Male jame je 240/55. Ta vpad smo določili na površju, ker so Jezike v jami slabo vidne. V jamah in v njihovi neposredni bližini je na površju vidno več sistemov razpok. Glavni sistem razpok, ob katerem je jama najbolj preoblikovana, je subvertikalen s slemenitvijo 220°40°. Pomemben je tudi, prav tako subvertikalen, sistem razpok v smeri 150°330°, ob katerem je razvit Vhodni rov. Oba omenjena sistema razpok sta pomembna tudi za razvoj Male jame. Jamski sedimenti V Veliki jami je sigovega okrasaja malo. Po stenah Glavne dvorane in po podomem skalovju v njenem zahodnem delu prevladujejo do 5 mm velike gobaste tvorbe najrazličnejših oblik. Od takšnih, ki so povsem podobne majhnim gobicam ali cvetačam, prek igličastih oblik do povsem zaobljenih izrastkov. Na vzhodni steni Stranskega rova najdemo sigov slap. Ostanke sigovih slapov in zaves najdemo tudi na severni in južni steni Glavne dvorane. Prav tako redko so ohranjeni tudi stalaktiti. Siga v Glavni dvorani je močno onesnažena s sajami in prahom ter počečkana z raznovrstnimi napisi. Številni kapni ki in zavese so polomljeni, toda ne samo zaradi človeškega vandalizma, temveč tudi zaradi sprememb jamske klime v preteklosti. Kroženje zraka v jami je pospešil tudi človek, saj je bil v sedemdesetih letih vhod v stropu Glavne dvorane odkopan (Bukovec, 1992). Natančen pregled tal v Glavni dvorani pokaže, da leže po tleh številne sigove plošče, v njenem vzhodnem delu pa tudi veliki sigovi podomi bloki. Največje podome bloke, do 5m3 , zasledimo v zahodnem delu jame, ki se konča s podorom. Na prvi pogled bi pričakovali, da se jama za podorom nadaljuje v notranjost hriba, vendar temu ni tako. Če se prerinemo med sklovjem v notranjost podora bomo začutili kroženje zraka in uzrli pramene svetlobe s površja. Podomi bloki so vidni tudi na površju pod skalnim skokom. Nekoč se je rov nadaljeval v smeri proti severozahodu, vzporedno z današnjim skalnim skokom na površju, aje zaradi bližine površja prišlo do njegove zarušitve. V osrednjem in vzhodnem delu Glavne dvorane so tla prekrita s svetlo rjavim glinasto meljastim sedimentom, ki je v veliki meri posledica razpada sige. V vzhodnem delu pod tem sedimentom, ki je debel do 8 cm, leži od 5 do 10 mm debela plošča s ige, pod njo P.a nepravilno omejena do 5 cm debela plast zelo temne gline. Pod to plastjo je do globine 15 cm temno rjava glina. V centralnem delu dvorane leži pod preperelo sigo temna glina s koščki oglja na globini 10 cm, na 15 cm pa zopet naletimo na s igo. V vzhodnem delu Glavne dvorane v tleh opazimo večje luknje, ki so posledica posedanja tal ali gnezdenja živali, jazbecev ali celo alpskih svizcev. Tla Vhodnega rova so skoraj v celoti suha. Njihova struktura je ponekod mrvičasta, drugod pa so skoraj povsem zbita in kompaktna. V njih najdemo kose kršja kamnine, v kateri je jama, velike do 5 cm. Nekateri od teh kosov so močno spremenjeni. Mnogi imajo bel oprh, ki je prevlečen z zelo tanko rjavo skorjo. Drugi so povsem beli, z jasno kristalno strukturo, v kateri so črne lise, kot to prikazuje slika 3. Rentgenska analiza je pokazala, da gre v obeh primerih skoraj za čist kalcie. Predpostavljamo, da temne lise sestoje iz mikrokristalov, svetli predeli pa iz večjih kristalov. Stene vhodnega rova so skoraj popolnoma gole. Vendar na nekaterih mestih v kaminih zasledimo zelo zanimive oblike, ki jih geologi imenujejo teksture. To so oblike, ki so nastale med odlaganjem sedimenta, iz katerega je nastala kamnina. Sodeč po teksturah, se jama nahaja v kamninah, ki imajo izvor v plitvomorskem okolju. V tem delu jame ponekod iz kamnine izstopajo kalcitne žilice, ki tvorijo nekakšne hieroglife. Mala jama je mnogo bolj bogata s kapniškim okrasjem. V vhodnem delu, do ozke pasaže, ki vodi v nadaljevanje jame, opazimo na stenah hieroglifue oblike, ki so posledica kroženja zraka. V tleh so še opazni sledovi arheološke sonde, ki jo je izkopal prof. Osole. Za pasažo je jama lepo zakapana. Večina stalaktitov ima debel zgornji del in tanek zaključni del, ki nastaja še danes. V zadnji, južni tretjini jame so najbolj zanimive ponvice, v katerih se siga še izloča. Nekatere od njih, zlasti v spodnjem delu, pa so že suhe. V tem predelu najdemo tudi skupino kapniških stebrov. Ti stebri slone na glinastem nanosu, ki se je na tem mestu nekoliko posedel in so stebri zaradi tega počili. Do posedanja glinastega nanosa prihaja tudi v drugih delih jame. Nastanek Velike in Male jame Čeprav se Velika in Mala jama po obliki med seboj močno razlikujeta, nam natančen pregled struktur, oblik rovov in njuna medsebojna lega kažeta, da sta njuna nastanka medsebojno tesno povezana in da predstavljata del nekdaj obsežnejšega jamskega sistema. Zaradi bližine površja sta jami izpostavljeni vplivu klime na površju in procesom v neprežeti coni. Ker so ti procesi jami močno preoblikovali, je zelo težko razložiti njun celotni razvojni niz. Zlasti začetne stopnje ostajajo povsem nerazjasnjene. V razvoju Male in Velike jame ločimo dve stopnji: V prvi, starejši stopnji je nastala zasnova Glavnega rova Velike jame v smeri vzhod zahod. Katera geološka struktura je omogočila nastanek tega rova, ni moč ugotoviti. Na podlagi oblike končnega podora na zahodni strani jame in oblike pobočja nad jamo sklepamo, da se je rov Glavne dvorane nadaljeval proti severozahodu vzporedno s skalnim skokom na površju. Rov Glavne dvorane se je nadaljeval tudi proti vzhodu v smeri Male jame. Na nadaljevanje rova v tej smeri sklepamo iz prečne oblike rova Male jame, ki je v južni polovici jame v spodnjem delu mnogo širši kot zgoraj. Hkrati je zapolnjen z glinastim sedimentom, ki se je na nekaterih mestih močno posedel. Posedanje in oblika spodnjega dela profila nakazuj eta, da v Mali jami stojimo na vrhu glinastih sedimentov, ki so zapolnili veliko večji prostor od danes dostopnih delov jame. Predpostavljamo, da je rov v smeri vzhodzahod nastal v prežeti coni. V mlajši razvojni stopnji je prišlo do znatnega preoblikovanja rova Glavne dvorane in do nastanka Vhodnega rova in Stranskega rova Velike jame ter do nastanka zgornjega dela Male jame. Do teh procesov je prišlo v neprežeti coni, kjer so vodo najprej pričele prevajati razpoke v smeri 150°330°. Tako so nastali vsi rovi, mlajši od rova Glavne dvorane. Kmalu za tem so pričele prevajati še razpoke v smeri 40°220°. Zaradi njih je prišlo do znatnega preoblikovanja Glavne dvorane. Hkrati s prenikanjem vode ob teh razpokah, se je pričelo tudi njeno rušenje. Sprva je rušenje potekalo le zaradi vplivov prenikanja vode, ker pa so pobočni procesi na površju premaknili pobočje v bližino jamskih prostorov, je ta proces povzročil nastanek končnega podora. Sklep Kljub svojemu skromnemu kapniškem okrasju in relativno majhnim dimenzijam sta Velika in Mala jama nad Trebnjem zelo zanimivi, tako v speleološkem kot tudi kulturnozgodovinskem pogledu. V članku je opisan le del burne zgodovine jame, ki jo je moč razbrati iz laže dostopnih virov. Predstavljene hipoteze o nastanku Velike in Male jame pa naj bodo le vodilo v naprej. V prihodnosti je zato potrebno spodbuditi raziskave, ki bodo jami primerno uvrstile v prostor in čas. OSAMELI TREBELNSKI KRAS Borivoj Ladišic* Izvleček Članek obravnava območje, ki je zemljepisno precej jasno omejeno in ločeno od sosedstva. To je hribovit in planotast svet, ki je delno zakrasel. Zasledimo skromne pa tudi bolj razvite kraške pojave v apnen cu. Tod je tudi nekaj jam. Uvod Jame osamelega trebelnskega krasa uvršča F. Habe (1971) v osameli studenški kras. Vanj uvršča vse jame med rekami Mimo in Krko ter Savo, vključno z goro Radulj o. Območje je poimenoval po kraju Studenec v krškem hribovju, kjer se širok kraški hrbet vle če naprej proti zahodu. V članku obravnavano območje je nekako na sredi studenškega krasa. Imenoval sem ga po večjem naselju Trebelno. Čeprav se trebelnski kras ne razli kuje od sosednjega krasa, ga obravnavam le kot posebno kraško območje, in sicer prav zaradi morfološke ločenosti od sosednjih območij. Pokrajina Predel omejujejo reke in potoki, ki tečejo po komaj malo širših rečnih dolinah ali pa po ozkih in globokih debrskih dolinah (sl. l ). Z juga in jugovzhoda omejuje vzpetost reka Radulja, ki do sotočja z Gostinco teče po ozkem pasu aluvialnih naplavin, naprej pa po ozki debrski dolini, ki je v dnu odmerjena samo rečnemu koritu. Na zahodu jo omejuje globoka grapa potoka Javer, na severu in severovzhodu pa lepa in ozka dolina rečice Laknice. Ti mejni vodotoki elipsasto omejujejo območje trebelnskega krasa. Nad rečnimi dolinami se dvigajo precej strma pobočja. Večinoma prostrana, plečata slemena segajo do 550 m visoko. V osrednjem delu območja se je ohranil dokaj obsežen ostanek uravnave. Onstran reke Radulje se dvigujejo strme rebri kraške gore Radulje, onstran Laknice pa gričevje dolskega krasa. S slemena pri Jerengi je enkraten pogled proti vzhodu na Krško kotlino.  Kamnine, ki gradijo ozemlje, vidno vplivajo na oblikovanje reliefa. Najstarejši triasni dolomiti se sklenjeno in v večjem obsegu pojavljajo zlasti v severnem in zahodnem delu vzpetosti in se menjavajo z laporjem, peščenjakom, lapomatim apnencem in dolomitiziranim apnencem (M. Pleničar, 1970). Triasne kamnine so slabo prepustne, tako da je tod razvita gosta mreža površinskega vodnega pretoka. Tako mejni reki Radulja in Laknica ter osrednji tok Gostinca prejemajo številne pritoke, ki tečejo po globokih in večinoma debrskih potočnih dolinah. Prav te doline in grape razčlenjujejo površje v posamezne plečate hrbte. Zgornjekredni laporji, peščenjaki in apnenci se v večjem obsegu pojavljajo v vzhodnem in osrednjem delu vzpetosti. Kamnine pogosto vsebujejo dosti apnenca in so zato marsikje prej prepustne kot ne. Svet je tam delno zakrasel. Namesto normalnih rečnih dolin so se razvile številne večje in manjše zaprte globeli, ki razčlenjujejo svet nekdanjega ravnika. Poleg kraških globeli zasledimo še vrtače pa tudi dole in obvisele rečne doline. Nekatere doline in globeli imajo v dnu ponore, kamor izginjajo šibki studenčni vodotoki. Večja je globel Ravenlog, rečejo ji tudi Ponikve, zahodno od Čužnje vasi, celo z dvema ponikalnicama in več studenci (l, sl. 1). Pri Čužnji vasi sta še dve večji globeli, in si cer Pri apnenci (2) in Mrčendol (3). Apnenca ima celo dva izvira na pobočju, Pri korenini in Studenec, ki pa malokdaj dosežeta dno globeli. Dolenji studenec v Mrčendolu je bolj izdaten, najnižje točke globeli pa vseeno ne doseže. Naprej proti jugu je še več manjših globeli, ki so v smeri proti Radulji čedalje globlje. Pri Jelševcu so zelo lepe globeli in doli Dolina (4), Jelševska loka (5), Dole (6) in Dula (7). Le Dolina ima krajšo ponikalnico z lepo urejenim in obzidanim izvirom. V skrajnem južnem kotu sta pri Mimi vasi dve globeli, Dolina (8) in obsežna in globoka Dola (9) s ponikalnico. Izredno lepa je obvisela suha dolina pod Jerengo (l 0), ki je na vzhodni strani odprta v strmo pobočje reke Radulje. V njenem dnu je več fosilnih požiralnikov in vrtač, ki so že nižji od prevala proti Radulji, kar kaže, da se iz doline že spreminja v globel. Kam odtekajo podzemeljske vode, ki ponikajo v globelih, še ni ugotovljeno. Ena od možnosti se ponuja z odkritjem podzemeljskega vodnega rova v Spodnji Klevevški jami (kat. št. 4ll ). C. Mlinar et all. (1989: 76) ugotavljajo, da je po hribovju v okolici Velike Strmice in Čužnje vasi več ponikalnic, ki podzemeljsko odtekajo neznano kam, dopuščajo pa možnost, da odtekajo v Spodnjo Klevevško jamo. Klevevški jamski sistem je namreč ob reki Radulji takoj pod vzhodnimi pobočji trebelnskega hribovja oz. prav tam, kjer Radulja zapusti ozko sotesko med trebelnskimi hribi in goro Raduljo (sl. 1). Jamarske raziskave Slabo razviti kraški pojavi na tem območju niso privabljali veliko raziskovalcev. Prve raziskave segajo v leto 1967, ko so jamarji iz Novega mesta in Črnomlja ter F. Habe iz Postojne v medklubski akciji obiskali in raziskali jame pri Čužnji vasi in v Zabukovju. Takrat so registrirali Jamo v Debavcu, Brezno v Rebri, Svitlico in Jamo v Srebotnici. O tem v katastru obstajajo zapisniki, žal pa načrti niso bili izdelani. Slabih dvajset let pozneje je novomeški jamar T. Bukovec raziskal Prepadno v Šhovcu. Pozneje sem sam obiskal vse znane jame tega območja, jim določil točno lego ter jih izmeril in narisal. Ob tem sem ugotovil še več zanimivih kraških pojavov, kot so globeli, ponikalnice, manjši kraški izviri, suhe doline. S podrobnimi raziskavami bi lahko odkrili še kakšno kraško zanimivost, posebnih odkritij pa ne pričakujem. Opisi jam Na območju trebelnskega krasa je raziskanih pet kraških objektov, ki so bodisi enostavna ali pa stopnjasta brezna. Izjema je le Jama v Srebotnici s poševnim vhodom in notranjim breznom. Vse jame so suhe in majhnih razsežnosti, malo globlja je le Svitlica. Jama je pri Gornjem Zabukovju v zaselku Sr(e)botnica. Vhod se odpira takoj ob robu vinograda. Po poševnem rovu pridemo v neveliko dvorano. Oboje je izoblikovano ob lepo vidnem prelomu. Iz dvorane se spustimo v krajši horizontalen rov z breznom, ki je usmerjen pod vhodni rov in zatrpan z ilovico. Devetmetrsko ozko brezno je tudi zasuto z ilovico (sl. 2 ). Brezno se odpira severno od Čužnje vasi v strmem pobočju proti grapi potoka Lukovnik. Skozi dva metra široko vhodno odprtino se spustimo v zvonasto razširjeno brezno. Po petnajstih metrih dosežemo strmo gruščnato dno, ki je pod vhodom delno zasigano. Rov se spušča še naprej, potem kolenasto zavije in se konča s 3 m globokim brezencem, zasutim s prstjo. Stene v končnem prostoru so zasigane. Brezno je korozijsko razširjen prostor ob prelomnici, ki je v notranjosti zelo dobro opazna (sl. 2). Brezno leži v bukovem gozdu Dobovec nedaleč od zadnjih hiš v Čužnji vasi. To je enostavno brezno s štiri metre širokim mogočnim vhodom (sl. 4). V notranjosti se brezno za malenkost razširi. Nastalo je ob prelomnici; na vhodnih stenah opazimo močne korozijske žlebove. V razširjenem sklepnem delu brezna je komaj za vzorec sige, tla so iz podomega materiala (sl. 2). Prav tam, kjer se končajo zadnji vinogradi na vzhodni strani Čužnje vasi, in dobrih deset metrov za gozdnim robom, je vhod v manjše brezno. Nekaj metrov visoka navpična prelomna stena nad vhodom ima značilne korozijske žlebiče, ki se nadaljujejo v brezno. Tla v breznu se dokaj strmo spuščajo v notranjost in so večinoma prekrita z gruščem in podomimi kamni. Strmo padajoči rov se konča ob osem metrov visoki navpični steni, nastali ob prelomu, ponekod lepo zasigani. Strop je skoraj vodoraven, ker sledi skladom (sl. 3). Bremo se odpira na robu manjšega dola, le nekaj metrov pod cesto proti Jelševcu. Vhod sestoji iz dveh večjih odprtin, ki ju loči nekak naravni most (sl. 5). Jama je nastala ob močnem prelomu. Na korozijski nastanek kažejo številni žlebovi na vhodnih stenah. Dno dvorane, ki je sedem metrov pod vhodom, pada proti manjšemu kotlu. Naprej vodi proti površju ozek in na koncu prepaden rov, zapolnjen z ilovico. Stene v breznu so gole in močno korozijsko razjedene (sl. 3). Zanimivosti Da so jame dobro znane vsaj med bližnjimi sosedi, kaže precejšna zatrpanost nekaterih jam z odpadki. Tako je Prepadna v Šhovcu dodobra zatrpana z različnimi odpadki, med skalami nad vhodom pa visi zagozdena avtomobilska karoserija. Veliko slabše se je godilo Jami v Debavcu, ki jo je domačin iz sosednje vasi kar do vrha napolnil z razbitimi karoserijami iz svoje delavnice. Pomeje je bila sprožena očiščevalna akcija. Podjetnik je moral ob spremstvu policije vse razbitine pospraviti iz brezna, kar je bilo veliko teže. Koščki stekla in pločevine še danes ležijo na dnu brezna. S tem bremom, ki mu domačin pravi tudi Svitlica, za "pravo" Svitlico čez hrib pa ne ve povedati imena, je povezan dogodek s psom, ki naj bi bil padel v brezno, aje čez nekaj dni prišel živ iz Klevevške jame. Naslednji dogodek pa je resničen. Pred desetimi leti je v pet metrov globoko in šest metrov dolgo poševno brezno padel pes znanega lovca iz Mokronoga. Na pomoč so poklicali novomeške jamarske reševalce, ki so že v temi prišli na kraj dogodka. Po ozkem in poševnem rovu so se spustili še čez trimetrsko stopnjo do preplašene živali in jo nepoškodovano prinesli ven. Zaradi teme in nemanega terena niti približno niso vedeli za lego brema. Šele pomeje sem po daljšem poizvedovanju na terenu dokaj točno določil lokacijo, pri sami jami pa še nisem bil. Pogojno sem jo imenoval Pasja jama, zaradi majhnih dimenzij pa niti ne izpolnjuje pogojev za registracijo (sl. 1). Od vseh jam je le Jamo v Srebotnici mogoče obiskati brez posebne opreme. Prav zaradi tega so jo domačini v drugi svetovni vojni uporabljali za zaklonišče. Danes je lastnik bližnjega vikenda le nekaj metrov od vhoda in prav nad vhodnim rovom sezidal stranišče. Onesnaženja v jami zaenkrat še ne opazimo; zdi se, da lokalne razpoke odvajajo odplake mimo jamskega rova. HELIKTITI V JAMI V KALCAH Tomaž Petek* V okolici Drenov ega griča pri Vrhniki je odkritih več jamskih objektov. V članku je opisana Jama v Kalcah, ki je bila odprta umetno, v enem izmed kamnolomov. Danes sta to dva ločena jamska objekta, ker so odstranili del jame, kjer sta se prej združevala dva rova. V levi jami so zanimive ekscentrične jamske tvorbe heliktiti. Zato so tu opravljene meritve, ki so pokazale, kako je jama nastala. Z rentgensko metodo je ugotovljena mineralna sestava heliktitov in prikamnine. Uvod Kamnolomi v črnem apnencu pri Drenovem griču so mani predvsem po bogati fosilni favni. Manj mane so kraške jame, na katere so naleteli pri izkoriščanju črnega beložilnatega apnenca za okrasni kamen. V zahodnem kamnolomu, ki ga domačini imenujejo Kuclerjev kamnolom, sta jami, v katerih se na gosto pojavljajo ekscentrične jamske tvorbe  heliktiti. V eni od obeh jam so se po stenah izločali tudi aragonitni kristali. Jami sta postali dostopni šele pred nekaj leti, ko so apnenec odkopali do plasti, v katerih sta nastali. Na večji jamski objekt je kazalo že prej, saj so kmalu po odprtju kamnoloma naleteli na del rova z velikim kapnikom, ki še danes leži sredi kamnoloma. V katastru Jamarske zveze Slovenije sta jami registrirani pod številkama 6240 in 6241, zapisnike pa je poslalo Društvo za raziskovanje jam Ljubljana. Obe jami smo v letu 1991 raziskali in izmerili člani JK Železničar iz Ljubljane. Kamnolom leži na južnem pobočju Loškega hriba (491 m), v bregu, imenovanem Kalce (domačini mu pravijo tudi Kavce). Južno od tod je zaselek Kurja vas, ki spada k Lesnemu brdu. Pobočje se položno spušča proti jugu, do roba Ljubljanskega barja. Na severni strani Loškega hriba se razprostira Horjulska dolina. Vhoda v obe jami sta danes 25 m narazen, pred odstranitvijo kamnine pa sta se obe jami združevali v eno samo. Na to kažeta smeri obeh jam in lega plasti, v katerih se nahajata. Kamnina, v kateri je nastala jama, je apnenec, ki ga B. Jelen (1988) glede na fosilne ostanke uvršča v zgornji trias, julijsko podstopnjo. Apnenec je črne barve, močno bituminozen, prepredajo pa ga bele kalcitne žilice. Med apnenčevimi plastmi so pole črnega skrilavega laporja in muljevca, ponekod tudi antracita. V spodnjem delu so plasti debele okrog 60 do 80 cm, više pa prevladujejo debeline okrog 20 cm. Najdebelejša meri tu 50 cm. Plasti vpadajo proti jugojugozahodu, pri čemer je vpad pri levi jami nekoliko večji od vpada v desni jami. Vzrok temu so rahlo nagubane plasti. Gubanje je posledica narivanja paleozojskih plasti na triasne s severovzhoda. Narivna meja je razgaljena tristo metrov vzhodneje. Razpoke, po katerih so se razvili jamski rovi, so tudi posledica gubanja. Nekaj o jamah Desna jama je nastala po razpoki, ki poteka v smeri 305° in vpada pod kotom 80°.Vhodni del je spodaj širok dva metra in je prav toliko visok, v notranjosti pa se strop dvigne do štirih metrov. Nad vhodom je zasigana okrogla odprtina, ki kaže, da je bil tudi tu zgornji del jame štiri metre nad dnom. Deset metrov za vhodom se glavnemu rovu priključi ozek in nizek rov, ki postane po tridesetih metrih neprehoden. Iz tega rova teče večji del leta potoček. Dalje ima glavni rov obliko razpoke. Visok je štiri metre, najširši je v spodnjem delu in najožji v sredini. Vendar je zaradi porušitev v nekaterih delih spodnjega rova jama laže prehodna v zgornjem delu. Po 20 metrih se rov zniža do višine pol metra, nato pa se po nekaj metrih razširi in zviša. Tam so na stenah skupki do pol centimetra velikih aragonitnih kristalov. 1 Rov se kmalu razširi v manjšo dvoranico, nato pa se strmo dvigne in po 20 metrih konča. Dvoranici se s severa priključi ozek in nizek rov, koder ob močnem deževju priteče voda. Rov je zaradi majhnih dimenzij težko preboden in še ni do konca raziskan. Skupna dolžina izmerjenih rovov v desni jami je 130 metrov. V prvi polovici jame so na stropu in tik pod njim heliktiti, vendar ne v tistem delu, kjer je aragonit. Aragonit se v tej jami pojavlja le v globljih delih. Leva jama je enostaven rov, ki se dviga in spušča ob razpoki. Spodnji del, kjer je potekal prvotni rov, je večinoma zasut s podornimi skalami in bloki. Dostopen je le v nekaterih delih jame. Pred vhodom v jamo se na steni kamnoloma še vidijo ostanki rova, ki so ga odstranili. v vhodnem delu je prvotno dno jame okrog dva metra pod sedanjim. v niVO prvotnega rova pridemo tudi pred koncem jame, med 90. in 11 O. metrom. Tu je rov v spodnjem delu obložen z ilovico, vendar se ponekod še vidi zaokrožen presek rova. Jama je prvotno nastala v freatični coni, kjer se je voda pretakala pod pritiskom. V jami smo natančno sledili tudi potek plasti. Vpadi so izmerjeni na desetih točkah v jami. Povprečni vpad znaša 200,3°/23,7~ 2 Razpoka, po kateri je nastala jama, poteka v smeri slemenitve plasti in je pravokotna nanje. Jama je prvotno nastala v nivoju več debelejših apnenčevih plasti. Med tanjšimi plastmi je več laporja in muljevca, ki je mašil razpoke in jim s tem manjšal prevodnost vode. Zato se je voda laže pretakala po razpoki v debelejših apnenčevih plasteh in tu s svojim delovanjem širila razpoko. Tako nastali kanal je prevajal vedno več vode iz o kolne kamnine in nastal je freatični rov. Ko se je nivo podtalnice znižal, se je jama zapolnjevala z ilovico in prodom.  Aragonit je rentgensko določil mag. Uroš Herlec, FNT Ljubljana, Oddelek za geologijo, za kar se mu najlepše zahvaljujem. Povprečje je izračunana po formulah za smerno statistiko. Srednji kotni odklon znaša 7,8° , sferična varianca 0,0092, sferična deviacija pa 0,01. Prodni zasip je viden na koncu jame. Prodniki so iz rumenosivega skrilavega glinovca, rdečega in sivega kremenovega peščenjaka, vmes pa so tudi kremenovi prodniki. Kasneje si je voda našla drugo pot in v tej fazi je začelo rov zasipati podomo kamenje, ki se je krušilo s stropa. Hkrati je voda, ki je pritekala s površja, širila navpično razpoko, malo kasneje pa odlagala s igo. Strop jame se je tako višal, hkrati pa tudi dno jame. Danes so vidni trije nivoji razvoja jame. Spodaj je prvotni, freatični rov, ki je danes pretežno zasut. V sredini je podomi rov, ki je nastal z rušenjem stropa in zgoraj razširjena pre lomna razpoka. V prvem delu jame je preboden podomi rov. Po 25 metrih je ta zapolnjen s s igo in deloma podornimi bloki, tako da je jama prehodna le po razpoki nadaljnjih 45 metrov. Vmes se lahko na treh mestih spustimo v podorni rov. Potem po strmem delu pridemo v del jame, ki je nastal v času aktivnega delovanja vode. Rov je debelo obložen z ilovico, kar je verjetno preprečilo rušenje stropa. Na koncu se jama zaključuje z 10 metrov dolgim, ozkim rovom, ki je na koncu neprehoden. V tem delu so stene obložene z mešanico proda, peska in gline. Celotna dolžina rova v Levi jami znaša 121 metrov. Heliktiti ·Jami sta zanimivi zaradi posebnih kapniških tvorb, ki jih imenujemo heliktiti. Posamezni heliktiti se v kapniških jamah dostikrat pojavljajo med drugimi sigovimi tvorbami. Redke pa so jame, kjer predstavljajo prevladujoča obliko. Prav v Levi jami in v zače­ tnem delu Desne jame se je kalcit izločal predvsem v obliki heliktitov. To so večinoma monokristalne, ukrivljene kapniške tvorbe, ki rastejo v različnih smereh, neodvisno od gravitacije. Daljša os heliktita je hkrati tretja kristalografska os kalcitnega kristala. Nekateri avtorji prištevaj o k heliktitom le tiste oblike, ki vsebujejo tanko kapilaro. Kapilara poteka po daljši osi kristala. Po njej naj bi se pretakala voda in dovajala kalcijev karbonat. Vzroke za ekscentrično rast heliktitov je iskalo več raziskovalcev, ki so razvili različne teorije. G .P. Merril ( 1894) je menil, da je kapilarnost glavni vzrok za rast heliktitov. Pozneje so to teorijo dopolnjevali s pritiskom vodnega stolpca in s površinsko napetostjo vodne kapljice. zaradi katere se voda na koncu kapilare razleze v tanek film. Nekateri so iskali vzrok v delovanju bakterij in alg, drugi spet v gibanju zraka. N.W. Franke (1966) je menil, da nastajajo heliktiti pod vodo, kar zmanjša vpliv gravitacije. F. Cser in L. Maucha ( 1965) razlagata nastanek heliktitov brez kapilare. Nastali naj bi pod vplivom naravnega električnega polja, z lepljenjem drobnih kapljic, razpršenih v zraku, na steno. Večkrat so bile opravljene kemične analize, ki pa so vselej pokazale, da je kemična sestava heliktitov enaka kot sestava drugih sigovih tvorb. Po obliki deli večina avtorjev heliktite v tri tipe: nitasti heliktiti (filiformes), črvičasti heliktiti (vermiformes), razvejani heliktiti (ramilles). V jami v Kalcah se pojavljajo vse tri oblike skupaj. Nitaste oblike so najbolj pogoste v vdolbinah pod stropom. Heliktiti teh oblik so beli do prosojni in imajo trikoten presek. Črvičasti heliktiti imajo okrogle preseke, so beli do rumenkastorjavi. Rastejo s stropa, stene, polic, stalaktitov in cevčic. Pogosto se prepletajo med seboj in preraščajo. Razvejani heliktiti so manj pogosti in rastejo s stropa ali stene. Črvičaste in razvejane oblike so navadno prevlečene s tanko plastjo sige, nitaste oblike pa so večinoma čiste. Pojav heliktitov na cevčicah postavlja pod vprašaj teorijo, ki pravi, da je vzrok za nastanek heliktitov pronicanje vode skozi majhne pore, ki ga poganja velik pritisk vodnega stolpca. Premer kanala skozi cevčico je namreč neprimerno večji od premera kapilare, ki poteka skozi heliktit. V času opazovanja so imele cevčice s heliktiti na koncu kapljico vode, kar kaže na prost prehod skoznje. Ugotavljali smo tudi vpliv mineralne sestave matične kamnine na rast heliktitov. Na treh mestih v Levi jami smo pobrali vzorce heliktitov, ki so bili odlomljeni pri pogostih obiskih jamarjev. Na istih mestih smo vzeli tudi vzorce pripadajoče matične kamnine . En vzorec kamnine smo vzeli tudi iz vhodnega dela Desne jame . Vzorce smo preiskali z rentgensko metodo . Iz rentgenogramov je razvidno, da gradi matično kamnino predvsem kalcit ter malo kremena in železovih hidroksidov. Vsebnosti drugih mineralov so tako majhne, da jih na rentgenogramu ne moremo ločiti. Heliktiti so zgrajeni izključno iz kalcita, le v enem vzorcu se kaže majhna primes rodohrozita. Vzorci se po mineralni sestavi torej ne razlikujejo od kamnin, ki jih najdemo drugod po jami, kjer se heliktiti ne pojavljajo. Za strokovne nasvete se zahvaljujem prof. dr. F. Šušteršiču, FNT Ljubljana, Oddelek za geologijo; za pomoč pri rentgenski preiskavi vzorcev pa tudi tehnikom na istem oddelku. FOSILNI OSTANKI NAVADNEGA JELENA (Cervus elaphus) IZ JAME NA OBLAKOV! PLANINI NA JELOVICI Pavel Jamnik Leta 1982 je član DZRJ Kranj Jože Debeljak s klubskimi tovariši raziskoval jame v okolici Oblakove planine (1082 m n.v.) na Jelovici. Pri iskanju jam so naleteli na večjo vrtačo, (karta 1 : 25.000, X 30660 Y 29660), ki jo na zahodnem robu omejuje navpična skalna stena z mogočnim previsom. Previs je ostanek nekdanje veliko večje jame, s podorom njenega stropa pa je nastala vrtača. Podome skale ob vznožju previsa so vzbujale občutek, da bi z njihovo odstranitvijo lahko prišli v nadaljevanje jame, zato so jamarji poskusili izsiliti pot naprej . Po približno desetih metrih so med stropom previsa in podomimi skalami prišli do razširitve, ki se je odprla v približno dvajset metrov dolg in le nekoliko ožji jamski prostor. Tla novoodkritega dela jame se precej strmo spuščajo, pokrita so z večjimi podomimi skalnimi bloki in gruščem, ki se pri hoji proži in drsi proti dnu jame. Na sredini dvorane je razgaljen starejši sediment, prav tako grušč, le da je nekoliko drobnejši od vrhnega in že zlepljen v brečo. Jama se s tem prostorom konča, nadaljevanje pa je zaprto z gruščem in podori . Jama je v fazi razpada. S sten in stropa je odpadla že skoraj vsa siga, nekaj je je ostalo le še pri dnu jame. Sicer pa kapniškega okrasja v jami ni bilo prav veliko. Z današnje ga stropa na nekaterih mestih rastejo redki, deset do dvajset centimetrov dolgi kapniki. Takoj za razširitvijo so jamarji leta 1982 našli večji, že fosiliziran kos rogovile nava dnegajelena (Cervus elaphus) z delom čelni ce (slika 1). Na prej v jami so pobrali še nekaj manjših fragmentov, ki pa so danes izgubljeni .Ker je rogovila že fosilna, najdena pa je bila v jami, v katero jelen sam ni mogel zaiti, smo se oktobra 1995 odločili jamo obiskati Jože Debeljak, Peter Golja in avtor tega član­ ka ter poiskati še morebitne druge osteološke ali celo arheološke ostanke. Takoj za ožino smo našli nekaj recentnih in nekaj manjših fragmentov fosilnih kosti. Fosilne kosti, ki smo jih potem nabrali po vsem jamskem prostoru, so ležale na površju, nekatere pa so bile delno zakopane med gruščem. Nikjer nismo našli več kosti skupaj, kar kaže, da niso na primarnem mestu. Kosti, razen recentnih, so prevlečene s tanko plastjo sige. Vsega skupaj smo pobrali dvajset določljiv~h fragmentiranih kostnih ostankov, eno celo kost in en izoliran jelenov zob premo lar. Stirje fragmenti pa so premajhni, da bi lahko ugotovili, za katero kost gre. Osem fragmentov pripada jelenovemu rogovju, eden med njimi je z delom čelni ce in je par rogovili, ki jo je našel leta 1982 Debeljak. Dva fragmenta pripadata jelenovi lobanji, en fragment pa lopatici. Od dolgih kosti smo našli del desne in leve piščali, kolenski sklep stegnenice in celo desno nadlahtnico. Poleg naštetih kosti navadnega jelena smo našli še prav tako zasigan kos rebra zveri in recentne ostanke leve piščali gamsa (Rupicapra rupicapra), nedoločljivo vretence mladiča in del zgornje čeljusti z zobmi drobnice ( Ovis sue Capra). Najdbe je določila dr. Vida Pohar s katedre za kvartarologijo Univerze v Ljubljani, za kar se ji najlepše zahvaljujem. Najdene jelenove kosti pripadajo verjetno le eni živali. Na kosteh ni najti sledov člo­ vekovega delovanja (vrezi) in čeprav po besedah Poharjeve prelomi spominjajo na namerno razbijanje, pravi, da je za takšno trditev na razpolago premalo kosti. Rogovila z delom čelni ce kaže, da je bila žival mlajša, saj lobanjski šivi še niso bili zraščeni. Ob takih najdbah se vedno postavlja vprašanje, kdaj in kako so kosti prišle v jamo. Jelenovi ostanki so že fosilni, po rogovili z delom čelnice in drugih kosteh je moč ugotoviti, da je bil jelen večji od današnjih. Rakovec piše, da je bil "pleistocenski navadni jelen mnogo večji od današnjega, še neolitski je bil ... za tretjino večji od njega" in da so "med našo pleistocensko favno navadni jeleni med vsemi živalmi najštevilneje zastopani" (I. Rakovec, 1950: 89). Znano je, da je bil "v neolitiku navadni jelen ena glavnih !ovnih živali" (V. Pohar, 1983: 51). Ker se drobnica pojavi šele v neolitiku, mi pa smo v jami našli kostne ostanke drobnice, ki so nedvomno mlajši od jelenovih, je jelen starejši od neolitika. Jelovico je v zadnji ledeni dobi pokrival led. (glej P. Oblak, 1959, Jelovica. Geografski vestnik 31: 317 ss ). Takrat se strop jame verjetno še ni podrl, saj bi drugače vrtačo vsaj delno zapolnile morene. Pa tudi v jami razen grušča drugih sedimentov ni. Do podora in nastanka vrtače je moralo priti že po umiku ledenika. Na podlagi palinoloških raziskav je bilo ugotovljeno, da se je pri nas takoj po ledeni dobi v višjih legah, npr. na Pokljuki, Jelovici in Malem polju pod Triglavom gozd pojavil prej kot v nižinah. Že pred 7000 leti pa je na Jelovici rastel bukovojelov gozd, ki je najvišja stopnja v razvoju slovenskega gozda (T. Wraber, 1992: 200). Navadni jelen je predstavnik gozdne favne, zato je bilo torej na Jelovici že kmalu po umiku ledenika zanj primerno življenjsko okolje. Ne bomo se veliko zmotili, če zapišemo, da je jelen, katerega ostanke smo našli v jami, v njeni okolici živel kmalu po umiku ledenika z Jelovice. Verjetno je poginil pod previsom, ki je bil takrat še prehoden v globlji del jame. Z drsenjem sedimentov je del njegovih kosti prišel tudi na mesta, kjer smo jih našli. Morda je zanimivo, da smo našli le kosti nog in ostanke rogovja z lobanjskimi kostmi, vse druge kosti pa manjkajo. To bi lahko pomenilo, da je bil del jelena v jamo prinešen kot lovski plen. Ali pa drugih kosti v grušču le nismo našli. Mlajši kostni ostanki drobnice in gamsa kažejo, da se je povezava med previsom in jamo dokončno zaprla šele precej kasneje, verjetno ob enem zadnjih manjših podorov propadajoče jame. SPODMOL POD MACESNOVO GORICO ARHEOLOŠKO NAJDIŠČE Alma Bavdek*, Andrej Mihevc** Spodmol pod Macesnovo gorico leži v dnu plitve vrtače sredi gozdov Roga na nadmorski višini 607 m. V spodmolu je bila najdena večja količina prazgodovinske keramike in dve kamniti orodji, morda brusa. Najdbe so prazgodovinske, njihova količina pa kaže na intenzivno rabo te jame. Opisana je zgodovina raziskav in predstavljeno preliminarno obdelano gradivo. Uvod Gozdovi Kočevskega Roga na območju Macesnove gorice, le nekaj kilometrov oddaljeni od Rajhenavskega pragozda, delujejo kot zadnji ostanki neokrnjenih naravnih gozdov. Vanje naj bi intenzivneje posegali šele v zadnjih dvesto letih, sprva s pridobivanjem pepelike in oglarjenjem za železarno na Dvoru (Kordiš, 1993), pozneje tudi s spravilom lesa. Pri raziskovanju jam  množičnih grobišč pa sem v Spodmolu pod Macesnovo gorico, ki je Je 50 m oddaljen od Jame pod Macesnovo gorico (kat. št. 6157), naletel na veliko količino prazgodovinske keramike. To kaže na že mnogo starejše posege človeka v tem prostoru in odpira zanimiva vprašanja o rabi spodmola in sosednjega brezna, pa tudi o nekdanji poselitvi tega dela roških gozdov. Osnovni podatki o jami Ime: Spodmol pod Macesnovo gorico, kat. št. 6156, Registriran po zapisniku l. 2. 1991, avtor Marko Sim ic Nadmorska višina: 607 m Dolžina jame: 30 m Globina jame: 8 m Lega: v dnu 10 m globoke vrtače, 400 m jugozahodno od Macesnove gorice (770 m) Zgodovina raziskav Jama je bila znana že dalj časa, vendar je iz strahu ni nihče registriral, ugotavlja avtor registracijskega zapisnika z dne 25.1.1991 Marko Simic. Jamo je obiskal dvakrat, prvič skupaj z Markom Pršino. Pri obeh obiskih je bil kot sodelavec skupščinske komisije za ugotavljanje okoliščin velikih pobojev po koncu druge svetovne vojne, oziroma kot sodelavec skupine konzervatorjev Zavoda RS za varstvo naravne in kulturne dediščine, ki je izdelovala smernice za ureditev okolice grobišč. Vzrok za obisk in zanimanje za jamo je njena neposredna lega ob Breznu pod Macesnovo gorico, ki je bilo eno od večjih povojnih morišč. V registracijskem zapisniku je kratek opis jame, priložena sta tudi skici dorisa in prereza spodmola. Simic poroča o križu pred vhodom v Spodmol in svečkah, ki jih ljudje prižigajo pred jamo in celo v jami, misleč, da je tudi ta jama grobišče. V jami je našel ostanke člove­ škega okostja, ki so ležali na površju, ter naboj Carcano 5,6 mm iz druge svetovne vojne. Sam sem spodmol obiskal večkrat. Ostanki okostja so bili še v jami, bilo pa jih je ob vsakem naslednjem obisku manj. Vzrok temu je najbrž v velikem številu obiskovalcev spodmola, ki nevede hodijo po kosteh in jih drobijo. Ker me je zanimalo, ali ni v spodnjem, vodoravnem delu spodmola pod prhkim humo znim sedimentom morda še več kosti, sem v ta sediment skopal dve okrog 30 cm globoki sondi. Človeških kosti v tej plasti ni bilo, našel pa sem veliko fragmentov prazgodovin ske keramike in dve orodji iz kremenovega peščenjaka. Ocenil sem, da gre za pomembno arheološko najdišče, zato sem odnesel nekaj črepinj arheologinji Almi Bavdek, kustosinji Notranjskega muzeja v Postojni. Ob skupnem obisku smo jamo izmerili in fotografirali, pobrali smo črepinje, ki so ležale na površju. Sondo smo izmerili in jo na koncu zasuli. 1 Speleološki opis Spodmola pod Macesnovo gorico Na vrtačastem uravnanem površju zahodno od Macesnove gorice (770 m) sta dve registrirani jami. Jama pod Macesnovo gorico, (kat. št. 6157) je znano grobišče. Vhod  Jamo smo merili: Stanka Šebela, Andrej Mihevc in Alma Bavdek; jamo risal in fotografiral Andrej Mihevc; arheološka obdelava Alma Bavdek; risbe predmetov Alma Bavdek in Tamara Korošec. vanjo je bil miniran, tako da je jama globoka le še kakih 10m, morebitna nadaljevanja ali vodoravni deli pa so nedostopni . 50 m SW od jame leži v dnu vrtače vhod v Spodmol pod Macesnovo gorico . Bližnji legi obeh jam in vrtača, ki je morda nastala z udorom, bi kazali na ostanke obsežnejšega jamskega sistema na tem območju, vendar sta obe jami dostopni v tako majhnem delu, da nekaj bolj gotovega o tem ne moremo reči, poročila o obstoju stranskega rova v Jami pod Macesnovo gorico (Ižanec, 1965, str. 233) pa ni mogoče preveriti. Spodmol pod Macesnovo gorico 6156 Spodmol Ježi v dnu vrtače, nad vhodom pa je nekaj metrov visoka navpična stena. Vhodni del spodmola je visok okrog 1,5 m in 5 m širok. Položno se spušča v dvorano, ki je široka okrog 20m, njeno dno pa je 8 m pod vhodno točko. Dvorana je visoka od 2 5 m, najvišja je v južnem delu, kjer se odpira tudi manjši kamin, iz katerega curlja voda. Skozi vhod se v dvorano spušča 15m dolgo pobočje, prekrito s humusom, kosi lesa ter večjimi in manjšimi skalami. Pobočje se konča s strmim odsekam, kjer so skale kar naložene druga na drugo, zlasti v severnem delu pobočja. Pod tem strmejšim koncem nasipnega stožca leže skoraj vodoravna tla dvorane, ki jih sestavlja v večjem delu prhek humus, le v delu pod curkom je ta spran, tla pa so nekoliko nižja ter gruščnata. V tem delu je nastal masivni kapniški steber, ki loči sprednji del dvorane od zadnjega dela. Ta je manjši, pa tudi ožji. Dno v njem v celoti prekriva prhka humusna plast, le ob stenah je več grušča in živalskih kosti. Stene jame ponekod pokriva bela, razpokana siga. Njena barva in površinska struktura kažeta na nizke zimske temperature . Te morajo pozimi zaradi široko odprtega vhoda zdrkniti globoko pod ničlo, žepasta oblika jame pa omogoča, da se hladni zrak v jami zadržuje tudi poleti. V južnem delu dvorane je ozek špranjast rov, siga v njem ne kaže tako intenzivnih znakov premrzovanja, rov pa se po nekaj metrih močno zoži in konča. Ob pregledovanju jame kot možnega grobišča ob povojnih pobojih sem bil predvsem pozoren na morebitne sledove kopanja v jami. Pri pregledovanju tal sem opazil značilno razporeditev bolj grobih delcev, grušča in kosti ob stenah, medtem, ko je večji ravni del dna iz bolj finega prhkega humusa. Gre za posledico zmrzovanja in odtaljevanja v posebnem jamskem okolju . To povzroči izrivanje večjih delcev na površje in njihovo bočno odrivanje . Na tak način so nastali pasovi bolj grobih delcev ob jamskih stenah. V takem pasu sem med gruščem in kostmi opazil tudi številne kose debele dvobarvne keramike. Na površju je ležalo celo celo dno enega lonca, našel pa sem tudi eno od orodij iz kreme novega peščenjaka. Ker zmrzal povzroča hitro polzenje sedimentov in tudi uravnavanje dna, kar bi lahko prekrilo morebitne sledove pobojev v dnu dvorane, sem v dvorani na dveh mestih izkopal majhni sondi . Prva je bila v osrednjem delu dvorane blizu kapniškega stebra, druga pa v severnem delu dvorane ob steni . Prva je bila velika Je okrog 3Q x30 cm in prav toliko globoka. Kopal sem skozi prhek, čm humusni sediment do plasti sive barve. Ker je bil ta videti sterilen, sem sondo zasul. Druga sonda je bila ob severni steni dvorane. Od prve pa se je ločila po tem, da so bila tla od globine I O cm navzdol pravzaprav iz samih črepmJ . Arheološka opredelitev najdb Ob našem drugem obisku Spodmola smo izkopano sondo očistili, dokumentirali in zasuli . Sonda j e bila velika 40 x50 cm, globoka pa 35 cm. V sondi smo lahko ločili dve plasti. V zgornji plasti so bile najdbe pomešane z rjavo humusno prstjo . Spodnja mokra ilovnata plast, pomešana s peskom in redkimi drobci oglja, pa je bila svetlo sive barve. Pričenjala se je v globini 20 cm in je vsebovala le posamezne najdbe. Na površini, razen ob steni jame, najdb ni bilo opaziti. Ker je bila narava arheološkega posega zaščitna in je obsegala le majhno površino in globino izkopov, so bili stratigrafski podatki skopi in nam ne nudijo zanesljive opore pri časovnih opredelitvah najdb. Najdbe so bile skoncentrirane v prvi plasti. Poleg velike količine keramike, ki je dobesedno sestavljala prvo plast, smo našli tudi živalske kosti in eno od kamnitih o rodU . Keramikaje ohranjena v večjih kosih . Pri kabinetni obdelavi seje izkazalo, da posamezni kosi sestavljajo isto posodo, zato smo keramiko lepili. Dobili smo kar tri posode, pri katerih manjka le nekaj koščkov do celote . Več posod pa smo sestavili do take mere, da lahko vidimo nj ihovo obliko. Značilno za keramiko iz Spodmola je izredno groba površina. Faktura je kom paktna. Glina ima veliko primesi peska in je dobro žgana. Med zrni peska je veliko kalcitnih kristalov z ravnimi ploskvami in ostrimi robovi. Takšna zrna so lahko pri dobili le z drobljenjem kalcitnih žil ali še verjetneje z drobljenjem kapnikov ali s ige. Barva površine posod je neenotna. Tako lahko vidimo vse nianse rjave, oker ter sive, črne in bledo rdeče barve . Posode so izdelane prostoročno, saj so stene po sod neenakomerno debele, vidni pa so tudi potegi prstov. Tako za posode, ki smo jih mogli sestaviti, kot za veliko večino drugih fragmentov keramike lahko rečemo, da so po obliki še najbolj podobni loncem. Lonci so konične oblike z ravnim dnom in ravnim ali pa le rahlo izvihanim ustjem, ki prehaja v ostenje posode ponavadi brez vratu. Pri nekaterih kosih keramike je ustje nekoliko odebeljeno. Posode, ki smo jih sestavili, so visoke od 28 34 cm. Premer njihovih ustij je od 21  25 cm, premeri dna pa so okrog 12 cm . Značilnost keramike iz Spodmola so tudi bradavičasti držaji različnih oblik in velikosti. Največkrat so pri lepljeni na zgornjem koncu posode, tik pod usuem. Na posodi so lahko trije ali štirje bradavičasti držaji . Okras na posodah je zelo redek. Ohranjen je samo en fragment ustja z ostenjem posode, na katerem je pod ustjem plastično rebro, razčlenjeno z odtisi prstov. Prav tako imamo le na enem kosu keramike notranje metličenje. Zanimiv je okras nekontrol iranih vrezov, ki ga imamo na majhnem fragmentu . Ta se od druge keramike razlikuje tudi po fakturi. Narejen je iz dobro prečiščene gline, ki je dobro pečena, zunaj sive in znotraj rdečkaste barve. Površina je tako zunaj kot znotraj zglajena. Kot vse kaže, ta fragment tudi časovno izstopa od druge keramike in je verjetno najstarejši. Keramika iz Spodmola pod Macesnovo gorico nam ne omogoča ožje časovne opredelitve. Take oblike loncev so bile v uporabi v daljšem časovnem obdobju na širšem slovenskem prostoru . Oblikovne značilnosti posod, ravna ali rahlo izvihana ustja, bradavičasti držaji pod ustjem ter keramiko z grobo fakturo, poznamo že v eneolitiku. Podobne oblike pa so značilne tudi še skozi vso bronasto dobo (Bregant, 1975; Bressan, 1988 89; Harej, 1976, 1980, 1988; Haselli, Scotti, 1988 89; Gilli, Kokalj, 1993; Puš, 1988 89; Turk, 1993). Kovinskih ali drugih najdb, s katerimi bi si pomagali pri datiranju, pa žal nismo našli. Kot smo že omenili, smo poleg keramike našli tudi dve kamniti orodji . Narejeni sta iz drobnozrnatega kompaktnega kremenovega peščenjaka. Po obliki sta podobni odlomljenima ročajema. Površina kamna je zglajena, le na mestih odloma se vidi struktura kamnine. Kamnoma še nismo našli ustreznih analogij, zato jima ne moremo na tančneje določiti funkcije in ju časovno opredeliti. Slika 6: Predmeta, verjetno brusa, iz kompaktnega kre menovega peščenjaka. Figure 6: Two objects, probably whetstones, from compact chert sandstone. Zaključek Spodmol pod Macesnovo gorico je speleološko ali jamarsko malo pomemben objekt. Zanimiv je le, ker leži blizu zloglasnega vhodnega brezna Jame pod Macesnovo gorico . Tajama ima namerno zasute in danes nedostopne rove ter bi se skozi rove v nadaljevanju spodmola morda dalo priti vanje. Druge značilnosti, močna ohladitev spodmola pozimi in polzenje tal na dnu spodmola, pa so za jamo takšnega tipa povsem običajni. Veliko večjo težo dajo spodmolu arheološke najdbe, čeprav na osnovi ohranjenega in obdelanega gradiva, predvsem keramike, najdišča ni moč ozko časovno opredeliti. Količina najdene keramike na majhnem prostoru, ostanki velikih kosov loncev, ki so bili v jami verjetno odloženi celi, in ostanki orodij pa kažejo na intenzivno rabo jame. Vprašanje je, ali je bila jama pose lj ena ali pa Je skladišče, morda shramba. Žal na osnovi izkopanega gradiva, ki je bilo verjetno zaradi polzenja tal v jami še premaknjeno in morda tudi sortirano, ni moč potrditi nobene od teh domnev. IDENTIFIKACIJA ŽRTEV POBOJEV V BREZNIH NA KOČEVSKEM ROGU IN MATARSKEM PODOLJU S POMOČJO NOVCEV Andrej Mihevc* Številna brezna v Sloveniji so bila v drugi svetovni vojni in tik po njej spremenjena v masovna grobišča za izvensodno likvidirane nasprotnike, identifikacija posmrtnih ostankov žrtev paje v večini primerov nemogoča. Na osnovi pred dvema breznoma na kočevskem Rogu najdenih predmetov, predvsem kovancev in svetinjic in najdbi denarnice s kovanci v Zali jami v Matarskem podolju pa lahko ugotovimo približno poreklo likvidiranih oseb. Uvod Jamarji v vhodnih breznih pogosto naletimo na človeške kosti. Večina jih izvira iz prvih mesecev po končani drugi svetovni vojni, ko je partizanska vojska številna brezna spremenila v masovna grobišča ter vanje zmetala več tisoč ljudi (Kovač, 1968; Žajdela, 1990). Brezna so bila v ta namen izbrana zato, ker je bilo možno sledove likvidacij razmeroma eno.stavno skriti (Karapandzich, 1980, Mihevc, 1993). Obstaja obsežna, donedavna prepovedana, povečini memoarska literatura, kjer so opisane okoliščine pobojev, navedena pa so tudi številna brezna (Ižanec, 1971; Kovač, 1968). Jame  grobnice so bile v našem sosedstvu, na tržaškem delu Krasa, kjer taka brezna imenujejo fojbe, in na Hrvaškem (Božičevič, 1991; Zanko & Šolič, 1990), že dobro obdelane. V slovenski speleološki literaturi pa o njih ni skoraj nič napisanega. Bolje je v katastru jam, kjer so človeški ostanki omenjeni v 71 jamah. Namen tega prispevka je s pomočjo najdenih novcev prispevati k ugotavljanju izvora oseb, ki so bile likvidirane v Jami pod Krenom (kat. št. 6158) in Jami pod Macesnovo gorico (kat. št. 6157) na kočevskem Rogu ter v Zali jami (kat. št. 2710) v Matarskem podolju. Opisi najdb kovancev Pri obisku Jame pod Macesnovo gorico ter pred Jamo pod Krenom sem na površju, blizu vhoda našel več kovancev, svetinjic in drugih predmetov, ki so nedvomno pripadali v brezno vrženim žrtvam. Novci, ki sem jih našel, so verjetno pripadali različnim lastnikom in so se ohranili zgolj po naključju. Po pričevanju preživelih so morale žrtve pred smrtjo oddati partizanom vse predmete, ki so jih še imele, te so pozneje partizani odpeljali v Kočevje. Nekateri predmeti, npr. svetinjice in rožni venci ter slabo ohranjena obleka, pa za partizane niso imeli vrednosti, zato so jih sežgali in pustili ob moriščih. Novci, ki sem jih našel, so se bodisi izgubili ali pa so bili skriti v obleki, saj kažejo tudi sledove ognja. Prav iz teh novcev in svetinjic lahko sklepamo na nacionalno pripadnost njihovih lastnikov. Jama pod Macesnov o gorico (kat. št. 6157) je danes plitvo, okrog 10 m globoko brezno, dostopno celo brez opreme. Celotni obod brezna kaže sledove miniranja in kopanja, odstreljeno kamenje pa tvori sedanje dno jame. Na ta način so zakrili posmrtne ostanke likvidiranih . Predvojna oblika in globina jame ni znana. Tik pri jami sem našel srbski kovanec za deset dinarjev, letnik 1943, v bližnji vrtači pa še več drugih kovancev. Dva italijanska kovanca, medeninast kovanec za 10 centesi mov iz leta 1941 in slabo ohranjen kovanec iz svetle kovine iz leta 1941. Ta kovanec je bil očitno v ognju in je precej po škodovan. Trije novci so bili nem škega izvora: dva kovanca za 10 reichspfennigov, izdana 1941 in 1942 leta, in kovanec za 50 reichspfen nigov, z letnico 1940. Poleg novcev sem našel še tri aluminijaste sve tinjice z upodobljena Marijo. Dve imata slovenski, tretja pa italijanski napis, oziroma priprošnjo za varstvo. Slika 1: Svetinj ice s slovenskima in ita lijanskim napisom ter križec in nekaj različnih jagod rožnih vencev izpred Ja me pod Macesnovo gorico (kat. št. 6157). Identifikacija žrtev pobojev v breznih ... s pomočjo nov cev Jama pod Krenom (kat. št. 6158) je bolj podobna strmi lijakasti vrtači kot breznu . Podrobnej ši pogled pa razkrije sledove miniranja oboda brezna. Kljub temu je notranji del jame s kostmi še dostopen v ozki špranji med odstreljenimi in posedenim i bloki . Predvojna ob lika brezna ni znana. Ob stezi, ki s ceste vodi proti jami sem našel pet novcev. Dva dobro ohra njena kovanca za 2 kuni Nezavisne države Hrvatske iz leta 1941 , srbski kovanec za lO dinarjev iz leta 1943 , novec Kraljevine Jugoslavije za 50 par iz leta 193 8 in albanski kovanec za 1 lek iz leta 1930. Zala jama (kat. št. 2710) je 120m globoko brezno v Matarskem podolju s 70 m globoko vhodno vertikala. Pod njim je 1991 leta Jože Žumer, na srednjem delu nasipnega stožca, kjer ta že prehaja v vodoravni del, našel dobro ohranjeno usnjeno denarnico. Denarnica je bila še zaprta in nepoškodovana, v njej pa je bilo devet novcev in svetinjica. Zanimiva je sestava novcev, ki kažejo na izvor ali gibanje lastnika denarnice. Štirje kovanci so srbski, trije imajo nominalno vrednost 10 dinarjev, z letnico kova 1943, en novec iz leta 1942 pa vrednost 1 dinar. Novci so dobro ohranjeni. Podobno sta ohranjena dva novca za lO reichspfennigov, slabše pa aluminijasta madžarska novca za l in 2 pengo iz leta 1941. Najbolje ohranjen je italijanski novec za 20 centesimov iz leta 1942. Poleg novcev je bila v denarnici tudi slabše ohranjena aluminijasta sve tinjica. Na eni strani je upodobljena po videzu gotska cerkev ter poškodovan napis Von Maria Z ... Na drugi strani svetinj ice je upodobljena Marija z Jezu som v naročju in napis ... enken Maria Zei .. Sklep Po najdenih predmetih identifikacija lastnikov kovancev in svetinjic seveda ni možna. 1 Če pa vemo, kje so se uporabljale posamezne vrste denarja, pa lahko vsaj približno ugotovimo izvor nekdanjih lastnikov. Na Slovence kažeta svetinjici s slovenskima napisoma, svetinjica z italijanskim pa lahko izvira iz katere od romarskih cerkva na Primorskem. Slovenec je bil verjetno tudi lastnik italijanskega novca. Ti so bili v obtoku v Ljubljanski pokrajine in na Primorskem, a tudi v Dalmaciji in v Črni gori. Reichspfennigi, ki so bili v rabi na Gorenjskem in Štajerskem, pa so bili v času ob koncu druge vojne v rabi verjetno na širšem, z Nemci okupiranem ozemlju. Kune dokaj zanesljivo označujejo ljudi iz tedanje Nezavisne države Hrvatske, ki pa je poleg Hrvatske obsegala še Bosno in Hercegovino. Manj verjetno je, da bi jih imeli ljudje, ki so čez to državo le bežali, npr. Srbi. Opredeljujejo jih dinarji. Zanimiva je tudi najdba kovanca iz Albanije, ki ji je bila tedaj priključena tudi pokrajina Kosovo. Pestra nacionalna sestava kaže na begunce, ki so jih Angleži po dogovoru s Titom vrnili s Koroške (Tolstoj, 1986). Lastnik novcev iz Zale jame je prišel z območja, kjer sta se uporabljala srbski in madžarski denar. Druge novce je lahko dobil pozneje ob begu proti zahodu. Marijina svetinjica z nemškim napisom ga opredeljuje za katolika. Lastnik je verjetno nemški vojak ali pa begunec, morda vojvodinski Nemec, ki je padel v roke partizanom ob bojih v okolici Ilirske Bistrice v prvih dneh maja 1945. Novci in svetinjice, najdeni pred brezni, niso predmeti, ki bi omogočali osebno identifikacijo. Nedvomno pa kažejo na obseg bega ob koncu druge svetovne vojne in pestro nacionalno sestava žrtev likvidacij v slovenskih jamah, kar pa daje našim breznom nič kaj prijazen mednarodni pomen. Tudi v primerih, ko so bile najdene med kostmi vojaške identifikacijske ploščice, bo to težko. V Kaserovi jami je bila npr. najdena ploščica s šifro 2/BAU. 11 B 563 v Jami na Koševcu (kat. št pa dve ploščici s šiframi l.J ERS BH 45 5278 O in l.Scstz.Ers.Komp infERS. Bfl.102 355 A (Mihevc, 1993). Ploščice so pripadale nemškim vojakom. Ker pa gre za skupinska grobišča, tudi tu ne moremo identificirati posameznika. Da so bile lire v rabi še v tem času, torej leta 1945, dve leti po kapitulaciji, omenja Milan Zajc, ki je bil domobranec v Grosupljem. Zajc je eden redkih ljudi, ki se jim je uspelo rešiti iz jame. Preživel je padec v jamo, potem pa se je skupaj z drugimi preživelimi skrival več dni v stranskem rovu (Ižanec, 1971; dokument 187, str. 200). Ker je bilo v jami hladno, so slačili trupla. Pri nekem domobrancu so našli še 3000 lir. Te je Zajc odnesel s seboj, ko je splezal iz jame. Dal jih je ljudem pri neki hiši v Koblarjih, v zahvalo, ker so mu dali hrano. PUTTRELLOV OBISK SLOVENIJE LETA 1928 Trevor R. Shaw Leta 1928 jeJ. W. Puttrell obiskoval jame po Avstriji in Sloveniji. Njegov prispevek o Planinski in Divaški jami, ki je bil do sed~ neobjavljen, je tu naveden skupaj z biografskim uvodom, ki omenja njegovo prejšnje jamsko raziskovanje v Angliji. J.W. Puttrell, zelo aktivni angleški jamski raziskovalec z začetka 20. stoletja, je leta 1928 prišel na počitnice v Slovenijo. Objavil je prispevek o svojem obisku Postojnske jame, njegov opis drugih jam po Sloveniji pa je tukaj objavljen prvič. Puttrell mož in njegovo življenje James William Puttrell, sin Jamesa in Marthe Puttrell, se je rodil 7. oktobra 1868 v kraju Sheffield v Angliji. Tam je približno devetnajst let delal v nožarstvu, nato pa se je pridružil očetovemu soboslikarskemu podjetju, katerega je vodil skupaj s svojima bratoma. Nikoli se ni poročil. Že od ranih nog je bil navdušen kolesar, plavalec in nogometaš. Kmalu se je navdušil tudi za plezanje po gorah v Angliji je premagal vrsto novih smeri, plezal pa je tudi v Švici. Na višku je bil v devetdesetih letih prejšnjega stoletja, čeprav se je s plezanjem ukvarjal nekako do leta 1925. Okoli leta 1897 se je po poškodbi gležnja ob neki priložnosti odpravil v turistično jamo. Ta gaje navdušila, da bi se ukvarjal tudi z jamskim raziskovanjem, ki je ščasoma postalo njegovo glavno zanimanje (slika 1). Njegovi dosežki so opisani v naslednjem poglavju. Ti biografski podatki izhajajo v glavnem iz nekrologov o Puttrellu (Anon 1939; Beet 1960; Himsworth 1939), nekaterih časopisnih člankov (Puttrell 1926b; An on 1931) in tudi iz uradnih zapisov Glavnega matičnega urada o rojstvih in smrtih. Bil je član mnogih društev, vključno s planinskimi in jamarskimi društvi, kot so Kyndwr Club, Derbyshire Pennine Club in Yorkshire Ramblers' Club. Bil je tudi član Kraljevske ga geografskega društva (Royal Geographical Society). Kot eden izmed starešin britanskega jamarskega sveta je bil leta 1935 član organizacijskega odbora, ki je v naslednjem letu ustanovil Britansko speleološko zvezo (British Speleological Association). Od leta 1938 pa do smrti je bil eden od podpredsednikov zveze. V ponos mu je bilo tudi članstvo v francoskem društvu Societe de Speleologie, kot član tega društva se je junija 1914 v jami Gough's Cave tudi podpisal v knjigo jamskih obiskov. Čeprav je Martela srečal že leta 1904, pa sem prepričan, da se je društvu pridružil mnogo pozneje, saj leta 1909 njegovo ime še ni bilo na objavljenem seznamu članov Societe (Anon 1909). Društvo je razpadlo ob izbruhu prve svetovne vojne, avgusta 1914. Puttrell je bil vse svoje življenje ustvarjalen pisatelj in priljubljen predavatelj. Bil je prestar, da bi se boril v prvi svetovni vojni, vendar pa je vseeno odšel v Francijo kot rezervist. Med bivanjem v tej deželi je predaval četam o svojih gorskih in jamarskih raziskovanj ih. Nekaj njegovih govorov je prevedel tudi tolmač za kitajske vojake. Med letoma 1926 in 1931 je pripravil tudi vrsto radijskih oddaj. Eno izmed teh oddaj, ki se nanaša na Avstrijo, omenjam pozneje. Umrl je 14. avgusta 1939 v Sheffieldu zaradi obolenja srca. Njegov portret (slika 2) je nastal nekaj mesecev pred smrtjo. Večino njegovih knjig in njegovo zbirko časopisnih izrezkov so podarili mestu Sheffield, kjer so še vedno na razpolago v mestni knjižnici. Veliko zbirko mineralov, katere je v glavnem dobival iz opuščenih svinčevih rudnikov, sta si razdelila mesto Sheffield in muzej v Buxtonu. Puttrellovo raziskovanje jam Čeprav je Puttrell v britanskih jamah nedvomno odkril marsikaj novega, pa vseeno ni lahko ugotoviti, katera izmed teh odkritij so pomembna, saj je v glavnem objavljal v ča­ sopisih in poljudnih revijah v za to primernem stilu. Nekatere izmed njegovih dejavnosti so zapisane v neobjavljeni knjigi zapisnikov društva Kyndwr Club (18991904), katerega član je bil že od samega začetka, lastne revije pa društvo ni izdajaJo. Še ko je bil aktiven, ni objavljal v publikaciji Yorkshire Ramblers' Club Journal, kjer so bili zbrani glavni britanski raziskovalni dosežki tistega časa, niti ni prispeval v Memoires pariškega društva Societe de Speleologie, kot nekateri njegovi rojaki. Nekatere podatke o njegovih raziskovanjih pa so zapisali drugi, na primer Baker. Nedvomno pa je Puttrellle bil aktiven, in to predvsem v Derbyshiru (apnenčasto področje, najbližje njegovemu domu v Sheffieldu) nekje med letoma 1899 in 1912. V tem obdobju so njegova glavna raziskovanja potekala v naslednjih jamah: Eldon HoJe (leta 1900), Speedwell Cavern (4. maja 1901 ), Peak Cavern (l. marca 1902), Blue John Cavern (26. aprila 1902), Giants HoJe (leta 1904), Stump Cross Cavern v Yorkshiru (leta 1903) in Mitchelstown Old Cavern na Irskem (leta 1911) (An on 1900, 1902; Baker 1901a, b, 1903, 1907; Puttrell 1902, 1904, 1926a, b, 1936?, 193738). V nekaterih izmed teh jam je res odkril marsikaj novega, vendar pa je očitno, da je v tehnično zahtevnejših navpičnih jamah v Yorkshiru naredil bolj malo. Oprema njegovih jamarskih skupin spominja na opremo, ki jo je uporabljal Martel (1889, 1898), vendar pa je bila Puttrellova oprema za fotografiranje s pomočjo magnezijeve razsvetljave okomejša. O raziskovanju jame Speedwell leta 1901 pa pravi: "Zbrali smo se ... z vrvmi, kladivi, železnimi drogovi za vzvod, zidarskim drogom, škripcem, jeklenkami z etrom in kisikom, škatlami z magnezijevo razsvetljavo, baloni na vroči zrak in raketami za določanje višine" (PuttreH 1938). Eno izmed Puttrellovih fotografij je reproduciral Howes (1989). Na njej so tik pred raziskovanjem jame Blue John Cavem upodobljeni Puttrell, člani društva Kyndwr Club ter plinske jeklenke in škatla z magnezijevo razsvetljavo. Potovanje po Evropi leta 1928 O popotovanju po Evropi nas seznanjajo štirje viri: tipkani tekst Puttrellove radijske oddaje o Avstriji z dne 10. julija 1928 (Puttrell 1928a), njegova objavljena opisa jame Eisriesenwelt in Postojnske jame (Puttrell 1932, 1936) ter kopija njegovega tipkanega prispevka "Od Avstrije do Jadrana ... ", ki je bila prej last arhiva Britanske speleološke zveze (Puttrell 1928b). Ta zadnji prispevek objavljamo tukaj. Čeprav je po formatu podoben tekstu o Avstriji, pa je videti, da ni bil objavljen, saj nima tipkanega pripisa "B.B.C." [British Broadcasting Corporation], kot ga ima prispevek o Avstriji, in tudi ni vključen v seznam Puttrellovih (192631) radijskih oddaj, ki so bile predvajane v Shef fieldu. Čas njegovega popotovanja je najbolj natančno naveden z letnico "1928" (Puttrell 1928a), potovanje pa se je zagotovo končalo junija ali pa še prej, saj se je radijska oddaja predvajala 10. julija. Skupina, ki jo je vodil neki gospod S. Mather, je bila sestavljena iz "pohodnikov in speleologov". "Po načrtu naj bi [z vlakom] potovali skozi Ostende in Zurich, pri Buchsu prestopili mejo z Avstrijo, nadaljevali pot do Innsbrucka in Salzburga, potem krenili proti jugu do Beljaka in Celovca ter se zatem, ko bi si ogledali delček Jugoslavije in Italije, prek prelaza Brenner vračali proti Innsbrucku in nato proti domu." V švicarskem obmejnem mestu Buchs so srečali 'jugoslovanski moški pevski zbor, ki se je vračal z uspešnega tekmovanja v Luzernu". Edina jama, ki so jo obiskali v Avstriji, je bila Eisriesenwelt, ki je bila v radijski oddaji komajda omenjena, vendar pa opisana drugod (Puttrell 1932). Slovenija Druga dva vira sta posvečena potovanju po Sloveniji. V tistem času je bil del dežele pod italijansko oblastjo. Ker je bil Puttrellov prispevek o obisku Postojnske jame že objavljen (Puttrell 1936) in je v glavnem opisen, tu podajam le dva kratka odlomka. "Naša skupina se je peljala z vlakom iz Ljubljane 1 skozi Rakek ... Ko smo prispeli [v Postojno], smo zamenjali nekaj angleških bankovcev za 1 funt [šterling] ~ za vsakega smo dobili 90 italijanskih lir, nato pa smo se s prevoznim sredstvom odpeljali do jame, kjer je bila vstopnina 35 lir." Puttrell je omenjal miniaturni jamski vlak na motorni pogon in ponavljal stvari, katere je brez dvoma slišal od vodnikov: "Veliko se pričakuje od pro  Ker je Puttrell napisal tekst v obdobju po prvi svetovni vojni, namesto slovenskih zemljepisnih imen v glavnem uporablja tuja (nemška in italijanska) poimenovanja, ki so bila v rabi v tistem času: Bled  Veldes (nem.), Bohinjsko jezero  Wocheiner See (nem.), cerkev svetega Kancijana St. Canzian (church), Divača Divaccia (ita!.), Divaška jama (Prince) Rudolf' Unica (reka) Unz (river) (nem.). (Opomba prevajalke). svetljenega upravnika jame, I. A. Perka2, in javnost kot tudi navdušeni študentje prirodopisja bodo tudi v prihodnje podpirali naravne lepote in prihodnost novih jam." Puttrell je nekoč prejel rokopis (v velikosti 54x38 cm) iz 19. stoletja, tj. prevod Schaffenrathovega jamskega vodnika iz leta 1834, ki ga je leta 1856 prevedel John Oliver (Shaw 1981 ). Njegove značilne inicialke se pojavljajo na nekaterih straneh rokopisa. Oliver je že pred svojim prevodom dvakrat obiskal Postojno, živel paje v Angliji, kjer je rokopis verjetno ostal tudi po njegovi smrti. Seveda bi bilo nesmiselno trditi, da je Puttrell rokopis kupil leta 1928 v Sloveniji. Preostali čas v Sloveniji, vključno z obiskom Planinske in Divaške jame, je opisan v neobjavljenem tipkopisu (Puttrell 1928b ), katerega spodaj objavljamo prvič. Edino, kar je izpuščeno, sta nekoliko raztegnjena opisa Blejskega jezera in Trsta. Reproduciran Puttrellov podpis s tipko pisa je predstavljen na sliki 4. Puttrellova skupina se je z vlakom odpeljala iz Celovca, nato pod avstrijsko mejo nadaljevala pot skozi karavanški predor in se v bližini Jesenic pojavila v Sloveniji. PUTTRELLOV TEKST Od Avstrije do Jadrana (Planinska jama, Divaška jama itd.) Na mejni postaji Rosenbach smo se mi, iz Sheffielda, z "au revoir" poslovili od lepot avstrijske pokrajine, se odpeljali skozi predor in se pri Jesenicah pojavili v Jugoslaviji, peti deželi na našem popotovanju po Evropi. Na Bledu, nekdanjem Veldesu, smo stopili z vlaka in se v majavem koleslju odpeljali dol do jezera, pri tem pa občudovali čudovit panoramski razgled, ki se je počasi odpiral. Nekega dne smo krenili proti Bohinjskemu jezeru, zaradi slabega vremena pa smo blizu Babjega zoba hriba, ki je višji kot Snowdon obrnili in se odpeljali nazaj. Naslednjega dne smo v poletnem vremenu odšli proti Ljubljani, glavnemu mestu Jugoslavije. Sprehodili smo se do Lesc  naše povezave z železnico. Na poti smo obšli  Puttrell uporablja poitalijančeno osebno ime tedanjega upravnika Postojnske jame: Ivan Andrej Perko Giovanni Andrea Perco. (Opomba prevajalke). velik ciganski tabor zemljišče temnopoltih ljudi, ki so bili ravno pri počitku; moški in ženske so v zgodnjem jutru z užitkom kadili pipo. Opazovali smo tudi ogromne prodnate morene, ki jih je nanesel starodaven ledenik. Ljubljana je podobno kot Innsbruck obkrožena z gorami. Mesto se ponaša s sijajno utrdbo, samostanom in spomenikom, zgrajenim v spomin na strašanski potres leta 18983 . Naš naslednji cilj je bil 39 km oddaljeni Rakek, do katerega smo se vozili z resnično "počasnim vlakom", ki ni premogel več kot 15 milj na uro in je na vsaki postaji stal po deset minut. Vendar pa smo le prispeli ter po glavni cesti takoj odšli peš do 5 milj oddaljene vasi Planina s Planinsko jamo. V neki vasi ob poti so naše fotografske dejavnosti pritegnile pozornost celotne vaške skupnosti. Ko smo prispeli do mostu, so nas vojaki povprašali po namenu našega obiska in nas opozorili, da bomo na italijanski meji, ki se razteza na oni strani Planine, zagotovo srečali še druge stražarje. Ko smo stopili na vaško ulico, smo v preddverju cerkve zagledali cerkovnika, ki je zvonil k večernicam, pred seboj pa smo opazili vihraj oče zastave in stražamico, ki je novemu italijanskemu ozemlju določala mejo. Stražar je preveril naše potne liste, postavljal vprašanja in, ko je zapisal naša imena itd., nam je dovolil nadaljevati še košček poti navzgor po cesti, kjer nas je straža mova zaustavila in nas začela spraševati. Čas je bil dragocen, kajti spuščala se je že noč, mi pa smo morali najti še jamo. Med vso to proceduro se nam je kar naenkrat cela zadeva zazdela brezupna, vendar pa nam je ob mraku končno uspelo urediti vse formalnosti in nadaljevati pot navzdol do reke Unice proti skalnati pečini, kjer smo upali, da bomo našli jamski vhod. Na vso srečo smo za o vinkom zagledali žago, ki je bila še vedno v pogonu. Lastnik je hitro uganil, kaj iščemo, saj se je ponudil, da nam pokaže pot. Z veseljem smo mu skozi več delavnic sledili dol do reke ter pečine  in glej  že se je prikazalo ustje jame, pobeljeno s peno, saj je voda, ki je v silni naglici pritekala iz jame, dajala vtis, da hoče čimprej doseči dnevno svetlobo. Jamska odprtina sama je precej manjša kot jamski vhod v Peak Cavem, Derbyshire, in tudi ni tako sliko vita. Dvanajst čevljev globoka voda je silovito drla na plan. Ko smo hodili ob mlinski strugi, nam je vodnik povedal, da v njej v poletnih mesecih ni vode. V jami je vodnikova svetilka razkrila obsežen prostor ter visok strop, na levi pa večjo votlino, prekrito z apnenčastimi oblogami. Po 500 čevljih smo prispeli do konca poti; lO čevljev pod nami je hrumela deroča voda, še naprej pa se je raztezala popolna tema. Ko sem prižgal svoj magnezijev trak, sem ob močni svetlobi zagledal 20 čevljev visok jamski lok, pod katerim je nadaljevanje do jezera ter še naprej do dveh galerij možno raziskovati le v suhih mesecih. Zaradi pome ure in predvidenih poznejših težav s stražarji pa v jami nismo mogli ostati dalj časa .. Planinska jama se nam je zdela kar se da zanimiva z ozirom na to, da smo pomeje obiskali še Postojnsko jamo, kjer smo videli, kako ta ista reka Pivka v podzemlju začenja svojo 10 milj dolgo pot. Ko smo se vodniku zahvalili v naši slabi "nemščini" in prejeli nekaj spominkov, smo se vrnili na glavno cesto. Tam smo može na meji veselo pozdravili z "lahko noč" ter skozi mimo Planino odšli na odprto podeželje dolga in mučna nekajmiljska hoja do Rakeka, katero sta lajšala le zvezdnato nebo in neprestano regljanje neštetih žab na močvimatem  3 Potres je bil v resnici leta 1895. (Opomba prevajalke) svetu. Prispeli smo pozno in po večerji odšli spat v spodnje prostore, kar je bilo za nas nekaj novega. Zgodaj naslednjega jutra smo prišli v Postojno (poitalijančeno v Postumia), kije Meka vseh jamarjev, v eno od svetovnih čudes, sedaj pa pod nadzorom Države. Naslednji dan smo skozi redko poseljeno deželo potovali proti jugu do Divače in si zagotovili dobro prenočišče. Tam pa smo imeli težave z dokumenti za prijavo tujcev. Ob tem se spomnim, da je moral vsak izmed nas v vsakem italijanskem in jugoslovanskem hotelu, kjer smo bivali, dati popolne osebne podatke: narodnost, kraj rojstva, zaposlitev itd.~ "vprašalnik", ki se lahko kosa celo s ponudbenim obrazcem Angleške zavarovalniške družbe. Po popoldanski malici smo krenili proti Škocjanskim jamam in njihovim slapovom, vendar, kot smo odkrili, prepozno, da bi obiskali jamo s čudovitimi stalaktiti. Težavno je bilo hoditi po značilni kraški pokrajini, vendar pa smo bili bogato poplačani s pogledom na veliki prepad. Dobro znani razgled s Headstones na Monsal Dale [v Derbyshiru] je zelo lep, kakor tudi pogled na Malham Cove v Yorkshiru, toda Škocjanske jame so globlje in obsežnejše. Z najlepše razgledne točke lahko vidimo navpično, 400 čevljev visoko steno iz apnenca, iz katere Reka prek dveh slapičev plane v jezerce ~ prava umetniška podoba. Reka teče skozi številne votline in kanj one, in zlahka ji sledimo, vse dokler ne izgine, po 18 miljah poti "skozi jame, ki jih ni moč izmeriti" pa se spet pojavi kot reka Timav. Zgoraj na planoti je vas s cerkvijo svetega Kancijana, v njenem ozadju pa zasneženi vrhovi. Da pa bi bil ogled tega ogromnega brezna uspešen (verjetno je 500 jardov široko), je potrebno okoli njega iti peš, če pa ste plezalec, se po vrvi spustite ob steni, vse dokler ne vidite v notranjost. Škocjanske jame so znamenite po svojem čudovitem okrasju. Obhodili smo rob brezna, nato pa zavili levo proti Divači, kjer so nas lepo sprejeli v gostilni, čeprav ni bilo mogoče, da bi ponoči "kakšno zapeli", saj je Vladni ukaz, obešen v izbi, prepovedoval petje in kakršnekoli igre. Naslednje jutro smo preučili Jamo princa Rudolfa [Di vaško jamo] skupaj z enorokim vodnikom Temejem, ki se je v vojni boril proti Italiji. Med potjo nas je popeljal do jamske odprtine z obsegom drevesnega debla, ki je bila videti globlja kot Škocjanske jame, saj je kamen padal vanjo osem sekund. Ko smo šli mimo, smo si zaželeli, da bi zamah kakšne čarobne palice to skrivnostno "vrtačo" približal Sheffieldu, da bi jo lahko podrobneje raziskali. Kako smo uživali ob tavanju skozi Divaško jamo in njene bogato okrašene dvorane! Postopoma smo se spuščali 300 čevljev daleč do Hudičeve dvorane, na poti do tja pa smo za vsakim ovinkom odkrili kaj zanimivega, npr. "Grič Kalvarija" s skupino kipom podobnih stalagmitov, "Kapelo" z Visokim oltarjem ter vrsto 25 čevljev dolgih Orgelskih piščali, in "Big Bena" (verjetno westminstrskega!)~ to je velik stalagmit z železovimi madeži, za katerega se je izkazalo, da ob udarjanju močno doni. Druga posebnost so nešteti veliki in majhni stalaktiti, med katere je ujet ogromni, 50 čevljev dolgi samostojni primerek "Padlega vladarja", ki je s kristalizacij o začenjal dobivati svojo življenjsko podobo verjetno še pred Mojzesovim časom. Po obilju vseh teh dobrot pa smo morali priti še do Trsta in Jadrana, naše najjužnejše točke, do koder smo prispeli brez večjih težav ... DELOVNI SEZNAM JAM SEVERNE SLOVENIJE France Šušteršič* Četrti del (F. Šušteršič, 1992, 1993, 1994) Delovnega seznama jam (DSJ) Jamarske zveze Slovenije pokriva ozemlje, ki ga z juga omejuje GaussKruegerjeva koordinata (abscisa) 5100 OO, drugod pa državne meje. Če odmislimo katastrsko gradivo, ki je bilo vloženo po pričetku dela leta 1991, obsegajo štirje deli obnovljenega DSJ celotno Slovenijo, ali drugače, zajemajo ves Kataster jam JZS. Po stanju registracij poleti 1994 je v severnem kosu DSJ 1975 jam slovenskega katastra in 80 jam tržaškega katastra (VG), skupaj torej 2055 jam. Še vedno velja že nekoliko utrudljiva opazka, da zaradi pomanjkljivih podatkov vseh jam katastra VG verjetno nismo identificirali z našimi in je skupno število morda za spoznanje manjše. Dvakratnega pojavljanja istih jam naj bi tokrat ne bilo, saj smo  v izogib zmedi  dvomljive primere tokrat raje izpustili. Tako je delo zaokroženo in lahko se nekoliko ozremo po celoti. Vsi štirje deli DSJ obsegajo skupaj 6255 jam slovenskega katastra in 847 jam katastra VG, vsega tedaj 7102 jami. Najvišja naša številka, ki jo dosega DSJ je 6452, ima pa jo Vandima na Kaninu. Ker je kataster živ, sproti raste in se dopolnjuje. Zato se pojavljajo v četrtem delu številke, ki so za nekaj sto višje od onih v prvem. Tako je zbirka približno popolna le do številke 6135, dalje paje vse več navideznih praznin. Med številkami, nižjimi od 6135, je 31 praznin. Največkrat so posledica dvojnih registracij, ki smo jih odkrili med delom in reševanje odložili na čas, ko bomo lahko obravnavali celoto. Nekatere luknje so nastale zato, ker so podatki o posameznih jamah tako nepopolni, da jih preprosto ni mogoče identificirati. Te jame smo izpustili iz DSJ in predložili za izbris iz katastra. Oboje bo rešeno do prihodnjega leta, ko bomo objavili Dodatke k DSJ. Gojimo tiho upanje, da bo najvišja številka 6500 in da do tja ne bo več praznin in dvojnih registracij. Seznam je urejen enako kot prvi trije. Obravnavano ozemlje je razrezano v oštevilče­ ne kolone, t.j. 5 km široke pasove, ki jih omejujejo petkilometrske X GaussKruegerjeve koordinate. Namembnost stolpcev v seznamu) je naslednja: Y koordinata (kilometri + dekametri X koordinata (kilometri + dekametri). Iz različnih razlogov se je v prejšnji delih DSJ nekaj jam pojavilo dvakrat, torej v po dveh kolonah. Ob zaključku redakcije četrtega dela smo na osnovi dokončno urejenega celotnega katastra lahko ponovno preverili in primerjali ves fond ter izločili (po vsej podobi) manj pravilne podatke. V naslednjem podajamo semam vseh dvojnih objav, navedeni pa so tudi letnica in stran objave ter navodilo za ukrep. Kjer je problem bolj zapleten, je v spodnji vrstici v oklepaju pojasnilo. Odkrili smo tudi nekaj napačnih zapisov, ki so navedeni podobno kot dvojni. Za konec naj ponovim, da Delovni seznam jam ni dokončen dokument. Prikazati želi stanje v katastru ob določenem času. Pripombe, češ da je pomanjkljiv, so zato neumestne njegov namen je ravno v tem, da opozori na pomanjkljivosti in pove, da jih mora nekdo popraviti. V takem primeru je edina pot, da izdelamo izčrpen zapisnik in v njem navedemo boljše podatke. Prav butalske so (na srečo redke) kritike, češ: "Mi smo 'naredili' tako in tako jamo, zapisnika pa ne oddam o, da ga ne bo kdo ukradel. Ampak jama ja tako pomembna, da bi morala vseeno biti v seznamu!" Trideset let dela v katastru me je izučilo, da so najglasnejši ogorčenci večinoma preleni, da bi sploh izdelali zapisnik in načrt. Včasih se tudi bojijo, da bo jama potem, ko bo resno izmerjena, manjša. Vendar, če kdo želi svoje odkritje ohraniti v zasebnosti, ima do tega vso pravico. Samo, biti mora dosleden in tudi novico, da je odkril novo jamo, hraniti strogo zase. PRISPEVEK K SLOVENSKEMU SPELEOLOŠKEMU POJMOVNIKU France Šušteršič*, Martin Knez** Hiter napredek pri razumevanju nastanka jam je prinesel nove pojme, nove izraze, ali drugačno razumevanje že znanih. Zato postajajo besedila, ki temeljijo na novih osnovah, mnogim bralcem takorekoč nerazumljiva. V članku predstavljava in razlagava nove izraze, ki se nanašajo na nove koncepte in pojasnjujeva pomenske premike nekaterih že obstoječih. Navajava 88 speleoloških terminov, ki sva jih večinoma soočila z obstoječimi terminologijami. Seznam literature obsega samo dela, ki so v besedilu neposredno navedena. Uvod Tiskano kraško terminologijo, ki pokriva večino tedanjih speleoloških pojmov, smo kot samostojno knjigo Slovenci dobili že leta 1973 (I. Gams, v nadaljevanju SKT). V dobrih dvajsetih letih, ki so minila, se je "jamoslovje" razvijalo dalje in že sam časovni razpon bi klical po obnovitvi knjižice, ki je .sicer že davno pošla. Dodaten razlog, da se ponovno lotimo te naloge, je hiter napredek pri razumevanju nastanka jam. Ekonomska nuja je po naftni krizi pospešila razvoj krasoslovja na doslej marginalnih področjih, to pa pomeni prodor novega znanja, novih idej in drugačnega razumevanja že znanih terminov.  Prispevek, ki je pred nami, vsekakor ne strelja tako visoko. Nastal je na osnovi dveh popolnoma vsakdanjih zahtev. Neposvečenim bralcem doktorskega dela drugo podpisanega (M. Knez, 1995) je bilo treba pregledno pojasniti manj znane pojme, slušateljem geologije krasa na Odseku za geologijo, NTF Univerze v Ljubljani, pa bi zelo koristil povzetek dognanj zadnjih let, ki so še raztresena po člankih in elaboratih. Ker je takšno znanje še kako pomembno jamarjem, ki želijo vedeti, kako so jame nastale in kje se nadaljujejo, je samoumevno, da ga ponudi va najprej njim. Prvotna zamisel, objaviti besednjak, ki ga zahteva praksa, se je zdela preprosta. Ko pa sva gradivo zložila skupaj, se je pokazalo, da mora tudi neambiciozno pisanje imeti svoj rep in glavo. Kaj bo hrbtenica, je bilo jasno samo po sebi: misli, ki so se v doktoratih S.R.H. Worthingtona (1991) in D. J. Loweja (1992) povezale v novo, uspešno spe leogentsko teorijo, in ki jih potrjuje raziskovanje domačih jam (F. Šušteršič, 1994, M. Knez, 1995). Da bi zamašila praznine, ki so ostale, sva morala prevetriti več znanih terminov in dodati nekaj novih. Slednje pomeni, da sva poskusila ubesediti pojme, ki jih poznavalci teorije poznajo samo z angleškimi izrazi, ali pa lastnih terminov še nimajo in so samoumevni iz konteksta. Da bi bilo vse skupaj laže berljivo, sva morala primerno pojasniti nekaj sicer splošno znanih pojmov iz fizike tekočin, vključila pa sva še izraze, ki jih je uvedel J. Čar (1982, 1993) in ki se posrečeno vklapljajo v koncept. Če je imel prvotni izdelek še značaj slovarja in zato terminologije, je z dodajanjem novih izrazov svojo vsebino spreminjal od pojasnjevanja terminov k predstavitvi zaključenega sklopa pojmov. Ti so izšli iz novega gledanja in so že sami po sebi predmet razprave, še bolj pa to velja za premnoge izraze, za katere se zavedava, da so zasilni. Zato sva v naslov namesto "terminologija" raje zapisala "pojmovnik", bralce pa vabiva k razpravi, katere cilj naj bosta tako razčiščenje pojmov kot definicija novih izrazov. To je pomebno še toliko bolj, ker sta Worthingtonova in Lowejeva teorija, z našimi dodatki vred, še neizdelani in zato tudi v pojmovniku ne more biti popolne konsistence. Pri sestavljanju pojmovnika in čiščenju besedila sva se obračala po nasvet h kolegom geologom. Za pomoč se jim na tem mestu najlepše zahvaljujeva, poimensko pa jih ne navajava izključno zato, da bi se pri nadaljnji razpravi ne čutili kakorkoli zvezane. Osnovni izrazi, ki jih želiva pojasniti, so tiskani krepko, z velikimi črkami. Včasih se pojavi krepko, z malimi črkami tiskan termin. To pomeni, da ga štejeva k manj pomembnim, ki jim ne namenjava posebne razlage. Poševno so tiskani izrazi, ki so predmet razprave, ane štejejo v sam pojmovnik. Da bi ločila vsebinsko razpravo od terminološke kadar je ta potrebna  je slednja podana v drobnem tisku. Pri terminu KRAS so definicije navedene zgolj kot izziv. Da bi 88 osnovnih izrazov, ki sva jih zbrala, ne obviselo v praznem, sva jih soočila s sorodnimi besednjaki. Pri terminih, ki sva jih našla v Slovenski kraški terminologiji (I. Gams, 1973), je v oklepaju kratica SKT in stran, kjer jih najdemo, zraven pa znak, o katerem bo govora malo pozneje. Podobno sva označila tudi povezavo s Splošnim tehniškim slovarjem (A. Struna, 1987, 1981; kratica STS). Pregledala sva tudi, kaj pravi prispevek k slovenskemu speleološkemu poJmovniku  o obravnavanih izrazih Slovar slovenskega knjižnega jezika (  , 1994; kratica SSKJ), da je bilo prekrivanj tako malo, da sva opozarjanje opustila. Povezavo med pričujočim pojmovnikom in SKT oz. STS sva nakazala s tremi znaki: ~ pomeni, da večje vsebinske razlike ni in da se pojasnili dopolnjujeta; H pomeni, da je med terminoma vsebinska razlika; ! ! pa opozarja, da je pojasnilo v SKT napačno. Kadar se znak ~ pojavi v besedilu, pomeni, da izraz za njim obravnavamo v priču­ jočem pojmovniku. Znak=:}, ki mu sledi termin, tiskan z velikimi črkami, je opozorilo, da je nadaljnja razlaga nujna in da jo bralec najde na nakazan em naslovu. Navedki v besedilu so redki. Obračajo se samo na dela, kjer bralec lahko dobi obširnejšo razlago gole vsebine, nimajo pa namena nakazovati izvora posameznega termina. Tega preprosto nisva iskala. Nekoliko zato, ker takšnih ambicij nisva imela, malo pa tudi, ker ozadje najinega nabora temelji na anglosaških delih. Anglosasi se za ostali svet menijo bolj malo in njihova literatura le redko navaja izvor izrazov. ki so jih že pred njimi uporabili drugi. Zato se zgolj z brskanjem po navedkih ne da priti daleč in sestavljalcem trdno podkovane terminologije bo sledenje prvenstva pri uporabi posameznih izrazov težka naloga. Uspešnost vsakega pojmovnika temelji na osnovnih definicijah  da pa so o krasu intuitivne, eklektične ali celo kontradiktorne, vemo že dolgo. Zato puščava ta ključni termin brez definicije (kar je v SKT na straneh 1318 je zemljepis v najpristnejšem pomenu besede, s STS in SSKJ pa si tudi ne da kaj prida pomagati), navajava pa nekaj provokativnih alternativ, ki naj spodbudijo bralčevo razmišljanje. Podobno velja za izraze zakrasevanje, speleogeneza, speleologija itd., ki sva jih izpustila. Posebno pozornost bo potrebno posvetiti definicijam paleokrasa, jasi/nega krasa in zakrasevanju v oddaljenejši preteklosti sploh. Novi pogledi kažejo, da je kras dosti starejši, kot smo domevali  izrazi pa, ki jih uporabljamo, so še vsi vezani na staro. Monografiji o paleokrasu (N.P., James, P. W. Choquette, 1988 ter P. Bosak & all., 1989) sta prinesli kopico novih dejstev, kaže pa, da sta pojme še bolj pomešali. Laže je bilo rešiti vprašanje mešanja jamarskih in speleoloških ozadij istih terminov, kar rado vodi do vsebinskih konfliktov. Nekaterim kritičnim izrazom sva poiskala dvojnike, tako da predlagava npr. kanal za koncizno poved, rov pa za lepši slog ali topografski opis jame. Podobnih parov je še nekaj (npr. kamin brezno). SKT korektno obravnava geografske pojme, precej ohlapnejša pa je pri drugih. Da temu odpomoreva, sva vsaj pri geoloških uporabila geološko terminologijo (npr. tektonski dogodek, podatki o mineralih), svojo besedo pa bodo morale izreči tudi druge stroke. Opozoriti morava tudi na dejstvo, da je novo znanje mnogim izrazom vsebino premaknilo bolj ali manj daleč od prvotne, medtem ko so jo nekateri postulati s spremembo teoretskega ozadja sploh izgubili (prim. eforacija). Končno pa čisto načelna pripomba: slovenščina naj bi bila glagolski jezik  koliko pa je v naši speleološki in sploh kraški terminologij! glagolov? Če opišemo nastajanje krasa z glagolom zakrasevati, (=:} SKJ, 1595) ali tedaj izdelan kras, kakršna je večina našega, morda krasi ali krašuje? Besednjak ABRAZIJA (SKT 8, H) Erozija s pomočjo plavja, predvsem peska in proda (STS 1, ). Pojavi se šele tedaj, ko so ~kanali dovolj veliki, da jih plavje ob upadu hitrosti vode ne zadela. V profilu "ključavnice" je zgornji, okrogli do elipsasti del izdolbla čista voda, spodnji, debrski paje abrazijski. AERACIJSKA CONA (SKT 6, H) Opuščen izraz za ~neprežeto cono. V speleologijo je prešel iz pedologije. ~ HIDROGRAFSKE CONE! ALOGENA VODA Voda v krasu, ki tja priteče z nekrasa. Nasprotje avtigeni vodi. Običajno imajo a. v. veliko korozijsko sposobnost; ker pa so že zbrane v sorazmerno večje tokove, je tudi njihova mehanska erozivnost večja. Zato nastajajo najopaznejše kraške oblike na vtokih a. v. Vlogo a. v. imajo tudi tokovi, ki dolbejo ~invazijske jame, ne glede na to, ali res pritekajo z nekraškega obrobja, ali pa npr. s talečega se ledenika. Nasprotje ~avtigeni vodi. ANASTOMOZA Preplet drobnih ~kanalov, ki se na videz neurejeno cepijo in spajajo. Nastane ob ~laminarnem toku v ~prežeti coni. V času ~snovanja nastajajo a. kot planarni sklopi votlin vzdolž lezik, v kamninah z veliko medzmsko poroznostjo pa so tudi trodimenzionalni. V območju a. je lahko prostornina nenačete kamnine manjša od prostornine votlin. V fazi ~rasti se običajno izoblikuje manjše število kanalov in a. omrtvi; znane pa so tudi popolnoma anastomotske jame z večjimi prostori. AVTIGENA VODA Voda v krasu, ki se napaja izključno s preniklih krajevnih padavin. Nasprotje ~alogeni vodi. BOEGLIJEV EFEKT Značilna oblikovanost previsnih oz. izbočenih površin, glede na to, ali je voda, ki jih obliva, agresivna, ali sigotvorna. Agresivna voda ogladi previsne površine in vreže žlebove v izbočene. Sigotvorna voda, obratno, ogladi izbočene površine in oblikuje rebra na previsnih. Zadnje čase se b.e. pojavlja tudi kot sinonim za ~korozijo mešanice. ČISTI KRAS (MODEL) Teoretska idealizacija popolnega krasa, kakršen bi nastal, če bi bila vsa kontinentalna zemeljska skorja izključno iz ~kraških kamnin. Ker sta razviti tako ~neprežeta kot ~prežeta cona, je navpično odvodnjavanje popolno; značilni površinski obliki sta kopasti vrh in zaprta globel. Fluvialnemu geomorfhemu sistemu je kompetitiven, ostalim kompatibilen. Realizacija v naravi je možna v limiti. Služi za klasifikacijo in lažje razumevanje kraških pojavov. Približna sinonima sta popolni in totalni kras. DIFERENCIALNI ELEMENT SPELEOGENA (Kratica DES) Obroč faznih meja, ki stoji pravokotno na tokovnice. Lete ne smejo oblikovati zank in vsaka sme teči skozi DES samo enkrat. Osnovni gradnik ~(strukturnega) segmenta. DOLOMIT (MINERAL) (SKT 5, !!) Kalcijevomagnezijev karbonat (CaMg(C03) 2). Kristali ditrigonalno skalenoedrično, najbolj razširjena oblika je romboeder. Lahko kristali neposredno iz morske vode, bolj običajno pa nastane šele, ko v ~kalcitu magnezijevi atomi nadomestijo del kalcijevih. Laboratorijsko je d. bolj topen od kalcita, v naravi pa pojavljanje d. zakrasevanju največkrat pomeni oviro. Kinetika raztapljanja d. še ni zadovoljivo raziskana. DOLOMIT (KAMNINA) (SKT 5, !!) Karbonatna kamnina, ki jo sestavljata minerala ~dolomit (> 90 %) in ~kalcit (< 10 %) (F.J. Pettijohn, 1976, 360361). V naših razmerah je taka sestava redka in pragmatično imenujemo "dolomit" tiste kamnine, ki se pri preperevanju obnašajo podobno kot d., čeprav je vsebnost minerala d. daleč manjša od norme. Primarni d. nastane neposredno s sedimentacij o v posebnih razmerah. Večina d. je sekundarnih. Nastanejo z dolomitizacijo v času zgodnje ali pome diageneze. Pri dolomitizaciji se zaradi zmanjšanja prostornine v kamnini pojavi 1015% por, zato je zelo izpostavljen Zogovicevemu efektu. Zato deluje d. v gotovih razmerah kot kraška, v drugih pa kot nekraška kamnina. Da bi ločili mineral d. od kamine d., je bil za slednjo predložen termin dolomitit, ki pa se ni "prijel". SSKJ (261) poma tudi izraz grintavec. EFORACIJSKI ROV (SKT 5, ~) Opuščen opisen izraz za ~freatični rov. Izpeljan je iz pojma eforacija, ki nima fizikalne osnove. STS izraza e. oz. izpeljank ne poma. EKSOKRAS (SKT 17, ~) Skupnost vseh kraških oblik, ki nastanejo na stiku med ~kraško kamnin o in ozračjem. Sinonim je površinski kras. ENDOKRAS (SKT 17, ~)Skupnost vseh kraških oblik, ki nastanejo v ~neprežeti in ~prežeti coni. Sinonim je podzemski kras. EPIKRAS Skupnost vseh kraških oblik, ki nastanejo na stiku med ~kraško kamnino in taJno odejo, sem pa šteje tudi ~eksokras. Približno ustreza površinskemu in podpovršinskemu krasu. EPIKRAŠKA VODA Vodno telo, ki naj bi po večjih padavinah nastalo v tleh tik nad zakraselo kamnino. Padavinska voda naj bi se zbrala že v tem območju in v ~neprežeto cono vtekala v obliki posameznih curkov. Zato naj bi bile vse jame neprežete cone do neke mere ~invazijske. V Sloveniji e. v. doslej ni bila ugotovljena, pa tudi večina votlin neprežete cone ni invazijskih. FAZNA MEJA Ploskev, ki v speleogenetskem prostoru ločuje matično kamnino od speleofaktov oz. speleofakte med seboj. FOSILIZACIJA (KANALA) Preoblikovanje ~kanala v ~prežeti ali ~neprežeti coni. Poleg sedimentacije in rušenja vključuje tudi diagenezo. Polnilo v fosiliziranem kanalu se obnaša kot kompaktna kamnina in f. kanal pri možnem ponovnem zakrasevanju ne more služiti kot ~inicialna struktura. FREATIČNA CONA (SKT 7, ~)Sinonim ~prežeti coni. (STS 267, ~). FREATIČNI KANAL ~Kanal, nastal v ~prežeti coni. Njegov prostorski potek se ne ravna po vodoravni smeri, temveč po smeri ~inicialnih struktur. Značilna sta elipsast ali lečast prečni presek. FREATIČNO BREZNO ~Strukturni segment, ki nastane v ~prežeti coni ob preskoku ~kanala z enega ~začetnega horizonta v drugega. Prostorska orientacija f. b. se ravna približno po padnici ~inicialne strukture. Manjša f. b. so v prečnem (približno vodoravnem) prerezu elipsasta in podobna ~kaminom. Od njih ločimo f. b. najlaže po tem, da se na nasprotnih straneh ~lezičnih kanalov, katere povezujejo, ne nadaljujejo. Ob nastajanju sledi vodni tok pravilu veznih posod in se lahko giba navzdol ali navzgor. GAMSOV EFEKT Način preoblikovanja ~svežnja, ko ponikalnica z nekraškega površja vnaša prod. Ker pretok in transportna moč vode nista popolnoma enakomerna, se plavje odlaga v globljih delih svežnja. To prisili vodo, da ubira pota po ~kanalih, ki so vse bliže piezometrični gladini. Če proces traja dovolj dolgo, voda končno izoblikuje ~tunelski rov vzdolž gladine podtalnice in teče po lastnem nasipu. Dejansko to pomeni vdor tluvialnih razmer v kraško podzemlje (transenvironmental effect) in G. e. je značilen za kras na nizvodnem stiku z nekrasom. l. Gams (1959) je tako razložil lego in nastanek večine največjih jam na Slovenskem. GOSPODARIČEV EFEKT Način preoblikovanja ~svežnja, ko voda prenaša prod, ki nastaja v samem kraškem podzemlju. Končni učinek je podoben ~Gamsovemu e., torej nastanejo ~tunelski rovi. Ker pa gre za manjše količine plavja kot v primeru Gamsovega e., niže ležeči kanali niso vedno zasuti. Gospodaričev e. ni vezan na stik krasa z nekrasom in je izjemen primer nekraškega mehanizma v ~čistem krasu. R. Gospodarič (1976) je tako razložil nastanek tunelskih rovov v Planinski jami. Podzemska Pivkajihje oblikovala s prodom, ki izvira iz podora Planinske koleševke. GRAVITACIJSKA VODA (SKT 7, H) Prenikla voda, ki se skozi ~neprežeto cono spušča malone navpično proti ~prežeti coni. G. v. ne le da ima prosto gladino, ampak lahko tudi prosto pada. G. v. zapolni ~kanale le izjemoma. STS (310) izpeljank izraza gravitacija v tem smislu ne pozna. HALOKLINALA Meja med slano podtalnico in sladkovodno lečo na morskih grebenih in atolih. Zaradi stika obeh voda se poveča agresivnost vode, ki oblikuje posebne tipe ~kraških votlin. HIDROGRAFSKE CONE (V KRASU) (SKT 6, H) Območja ~speleogentskega prostora, kjer vladajo značilni režimi obnašanja podzemske vode. Ločimo ~neprežeto cono, to je zakraseli del speleogenetskega prostora nad gladino podtalnice, in ~pre­ žeto cono, ki obsega zakraseli del speleogenetskega prostora pod njo. Ker se v krasoslovju mešata pedološka in hidrogeološka definicija, nastajajo nesporazumi. Prva loči 7aeracijsko cono nad najvišjo gladino podtalnice, 7vadozno cono v območju njenega nihanja in 7/reatično cono, ki je stalno zalita. Hidrogeologija šteje k vadozni obe prvonavedni coni, medtem ko se definicijafreatične ujema s pedološko. Pedološki definiciji h. c. je enaka sedimentološka. Da bi ne prihajalo do zmede, se v tuji speleološki literaturi uveljavljata zloženki s korenom satur, angleško torej saturated (za freatično) in nonsaturated zone (za "hidrogeološko" vadozno cono). Do besedna slovenska prevoda, nasičena in nenasičena cona sta v toliko nerodna, ker imata v krasoslovju bližnjem polju hidrokemije že drug pomen. Začetkoma navedena slo venska izraza se dvoumju izogneta. HIDROTERMALNI KRAS (STS 330, nastal zaradi delovanja hidro termalnih voda. Pojavljajo se samo nekatere oblike ~prežete cone. INICIALNE STRUKTURE Geološke strukture, ki lahko ob primernih pogojih prerastejo v ~kraške votline. I. s. so Jezike in druge sedimentne teksture, prelomnice in narivne strukture, razpoke, poškodbe in špranje, nastale kot posledica medplastovnih zdrsov. V primeru večfaznega zakrasevanja tudi podedovane speleogene strukture prejšnjih faz. INVAZIJSKA JAMA Jama ~neprežete cone, kamor visoko nad gladino podtalnice vteka že oblikovan vodotok (ponome jame kontaktnega krasa, odtočne jame ledenikov). Značilen je profil ključavnice. Nasprotje ~kaminu, ki nastane kot zbiralnik krajevne deževnice. Približno ustreza pojmu požira/nika, ki pa doslej še ni bil tako definiran. JAMA (KRAŠKA) (SKT 8, ~; STS 402, ~)Vsaka naravna votlina v krasu, prehodna človeku. Po kriterijih katastra JZS naj bi bila vsaj 10 m dolga ali globoka. Če je manjša, mora biti jamarjem pomembna iz drugih razlogov. Ohlapen sinonim za ~kraško votlino. JAMSKI MINERALI Minerali, ki jih najdemo v kraških votlinah. Po izvoru ločimo: avtohtone, ki nastajajo iz komponent poljubnega izvora v specifično jamskih razmerah (siga kot svojska oblika kalcita, aragonit, opal), paravtohtone ki so presedimentirani iz matične kamnine (minerali netopnega ostanka oz. njihovi reaktanti), in alohtone, ki so zunanjega izvora in lahko s krasom sploh nimajo zveze. Po analogiji s petrografsko klasifikacijo lahko imamo j. m. za drugotne kraške minerale. JAMSKI SPLET Eden sinonimov za jamski sistem. Izraz sistem, ki ga speleologi uporabljamo v več različnih smislih, v naravoslovju zaradi prodora fizikalne teorije sistemov zgublja prvotno vsebino. Poleg tega uporabljamo sistem pri opisovanju podzemskega krasa v nekoliko različnih, a še vedno preveč podobnih zvezah: (1) kot zapletenejšo jamo; (2) kot skupnost več jam skupnega nastanka, ki jih ne vežejo prehodni rovi; kot skupnost vseh nezveznosti v kamnini, ki "obratujejo" kraško; (4) kot sistem v smislu teorije sistemov. V podobnih zvezah kot splet in sistem se uporabljata še izraza sklop in sestav. KALCIT (SKT 11, ~)Kalcijev karbonat (CaC03). Kristali ditrigonalno skalenoedrično. Najbolj običajna kristalna oblika je romboeder, sicer pa je kalcit mineral z največ znanimi kristalnimi ploskvami. K. kristali neposredno iz vode, v apnencu nastane tudi s kalcitizacijo aragonitnih ogrodij nekaterih organizmov. K. je osnovna sestavina običajne sige, med kamninami apnenca, delno marmorja in karbonatitov. Laboratorijsko je kinematika raztapljanja k. že dobro raziskana, kar pa ne velja za k. v naravnih razmerah. KAMIN (SKT 1 l, ~) Navpična ~kraška votlina, značilna za ~neprežeto cono. Delo prosto padajoče prenikle vode, ki se zbere v najvišjem delu neprežete cone. Prostorski potek k. se ravna po navpičnici. Vodoravni preseki manjših k. se ravnajo pretežno po ~inicialnih strukturah, za večje je značilen elipsast presek. Ko denudacija k. odpre s površja, mu pravimo brezno. KANAL (JAMSKI) (SKT 11, f7) Niz ~strukturnih segmentov, ki (je) prevaja (l) isti tok. Osnovni gradnik ~ svežnja. Približen sinonim za ~ rov, vendar slednji predvideva antropogeno najmanjšo dimenzijo, medtem ko pri k. te omejitve ni. STS (429430) izraza kanal v tej zvezi ne pozna. KONTROLNI VOLUMEN Hipotetični blok ~kraške kamnine, ki služi pri teoretskih razglabljanjih kot vzorčni izsek celotnega ~speleogenetskega prostora. Imeti mora definirane meje in dimenzije, poznano začetno strukturo kamnine (litopetrografske lastnosti, poroznost, mehanske lastnosti), definirane mejne pogoje (odprt 1 zaprt sistem) in poznane vhodne vrednosti. KRAS (Pisano z malo začetnico) K. je eden osrednjih terminov speleološkega izrazoslovja. Definicij k. ni malo, a so si često protislovne in odsevajo ožjo stroko avtorja. Navajava samo nekaj izzivalnih alternativ, ki naj spodbudijo razpravo. M. Este ban in C.F. Klappa (1983, 1 I) sta predložila naslednjo, po lastni oceni geološko definicijo: "Karst is a diageneticfacies (P.W. Choquette, N.P. James, 1988, 3), an overprint in subaerially exposed carbonate bodies, produced and controlled by dissolution and migration of calcium carbonate in meteoric waters, occuring in a wide variety of climatic and tectonic settings, and generating a recognizeable landscape", ki je seveda popolnoma sedimentološka. Prvo podpisani uporabljam pri predmetu geologija krasa fizikalnogeološko: Ena materializacij eksogenega preoblikovanja kontinentalne zemeljske skorje. Značilno je odnašanje snovi v raztopini, zanemarljiva akumulacija in vertikalen odtok padavinskih voda s površja. To se odraža v oblikovanju zaprtih globeli in kopastih vrhov ter v opazni kanalski poroznosti. Poleg splošnih pogojev za nastanek kakršnihkoli površinskih oblik pogojujejo nastanek krasa sorazmerno hitro in enakomerno topna matična kamnina (kraške kamnine), možnost nastajanja zveznih podzemskih kanalov in dovolj obilne padavine. Predlog speleološke definicije: Kras je aktiviran STOR. Jamarska definicija: Eden predelov na Zemlji, kjer najdemo človeku prehodne votline, daljše ali globlje od 10m. Jamarska definicija verjetno ne more biti dosti drugačna, saj v nekaterih evropskih deželah raziskovanje opuščenih rudnikov, podzemskih kamnolomov, katakomb in "jam" pod ledeniki pretehta klasično jamarstvo v kraškem pozemlju. Najgloblja jama ZDA (Kazumura Cave na Havajih), ki je obenem jama z največjo znano horizontalno razdaljo med skraj nima točkama, je lavina cev. S slovenskim pojmovanjem krasa ima vse to kaj malo skupnega. KRAŠKA FAZA (SKT 19, H) Obdobje zakrasevanja v sorazmerno stabilnih hidrogeoloških razmerah med dvema regionalnima tektonskima dogodkoma. V območju ~svežnja tedaj vladajo stabilni pogoji. Posamezni kraški fazi naj bi ustrezal en sveženj, kar pa ni potrjeno. V času nove k. f. voda uporabi predvsem že obstoječe razpoložljive ~kraške votline in aktivira tiste ~začetne horizonte in odprte geološke strukture, ki najbolj ustrezajo spremenjenim razmeram. Po analogiji z geologijo uporabljajo nekateri namesto k. f., izraz kraški dogodek. Termin ni prikladen v toliko, ker je podoben izrazu tektonski dogodek, speleogenetski in tektonski čas pa tečeta vsak po svoje. KRAŠKA POROZNOST (SKT 19, ~) Delež praznega prostora v določeni prostornini kamnine, ki ga prispevajo kraške votline. V nasprotju s splošnim prepričanjem je k. p. tudi tam, kjer je kamnina močno zakrasela, v primerjavi z razpoklinsko poroznostjo majhna. O k.p. govorimo, kadar imajo kanali (odtod sinonim kanalska poroznost) bistven vpliv na način in količino pojavljanja vode v kamnini. KRAŠKA VOTLINA (SKT 19, ~)Poljubno oblikovana votlina, nastala s procesi, ki jih definiramo kot kraške. Ne podlega velikostnemu kriteriju, ki opredeljuje kraško ~jamo, je pa večja od dimenzije ~preboja. Ohlapen sinonim za ~speleogen. ::::::> SPELEOGEN! KRAŠKE KAMNINE (SKT 19, ~)Kamnine, na katerih se ob izpolnitvi drugih potrebnih pogojev lahko razvije kras. Zato niso definirane genetsko, temveč funkcionalno. Osnovne lastnosti k. k. so, da so topne brez ostanka, katerega delci bi po velikosti presegali dimenzije začetnih vodnih poti, da ne prihaja do ~Zogovicevega efekta in da so regionalno zaznavno topne med dvema regionalnima tektonskima dogodkoma. Daleč najbolj so razširjene sedimentne k. k.: karbonati (~apnenci, ~dolomiti in njihovi klastiti), sulfati, haloidi, v posebnih razmerah kremenovi peščenjaki. Metamorfue k. k. so marmorji, pogojno kvarciti; magmatske karbonatiti. KRAŠKI MINERALI Kras ni naravni pojav, ki bi bil brez izjem vezan na določene minerale, oz. jih generiral. Vendar se v krasu nekateri minerali pojavljajo pogosteje ali so nanj kako drugače vezani. Pregledno jih lahko uredimo s pomočjo petrografske sheme, ki loči bistvene, značilne, slučajne in drugotne minerale. V našem primeru skupina značilnih mineralov ni potrebna. Bistveni k. m. odločajo, ali bo neka kamnina kraška. V naravnih razmerah so sorazmerno lahko topni: ~kalcit (CaC0 3), ~dolomit (CaMg(C0 3 )z), anhidrit (CaS04), sadra (CaS04 2H20), halit (NaCl), v posebnih razmerah kremen (Si02). Manj pomembni so polihalit, aragonit, magnezit in silvin. Kremen je v kombinaciji z drugimi naštetimi minerali "nekraški" mineraL Vendar v tropski klimi kvarciti in kremenovi peščenjaki zakrasevajo podobno kot npr. karbonati, da so le hidrogeološke razmere dovolj dolgo (desetine milijonov let) stabilne. Slučajni k. m. so ali dajejo netopni ostanek (kremen, glineni minerali, hidroksidi železa in aluminija, sljude, glinenci, težki minerali), ali pa pospešujejo zakrasevanje (pirit, nekatere manganove spojine, organska snov). Drugotni k. m. JAMSKI MINERALI. KRAŠKI PREVODNIK Svojska deformacija razpoklinskega p., ko se vzpostavi pozitivno povraten proces, tako da ~inicialne strukture preraščajo v ~kanale. KRAŠKORAZPOKLINSKA POROZNOST Delež praznega prostora v določeni prostomini kamnine, ki ga prispevajo razpoke, Jezike in kraške votline. Mešan tip poroznosti, ki je znatno pogostejši od čiste ~kraške. LAMINARNI TOK (STS 548, ~)Način pretakanja tekočine, pri katerem so tokovnice ves čas vzporedne. To je možno samo pri majhnih hitrostih, do 10·3 mis. V jamskih ~kanalih traja l. t. od začetja do ~preboja, pozneje pa tedaj, kadar je pretok skozi določen prerez dovolj majhen. L. t. nastane, kadar je Reynoldsovo število < 2000. Reynoldsovo število (Re) je kombinacija štirih parametrov (premera kanala, gostote, hitrost in viskoznosti tekoči­ ne) in je neimenovane število. Pri vrednostih Reynoldsovega števila 2000<Re<3000 tok prehaja iz laminamega v ~turbulentnega, pri Re>3000 pa je tok samo še turbulenten (F.W. Sears, M.W. Zemansky, 1960, 278). LEZIČNI KANAL Jamski ~kanal, kije nastal vzdolž lezike in ji popolnoma sledi. Doslej je v uporabi izraz oblezični kanal. Ker je preveč podoben izrazu 7oblezična ploskev, ki pa z njim nima prave zveze, predlagava, da ga opustimo. METEORNI KRAS Kras, nastal zaradi delovanja padavinskih voda na ~kraške kamni ne. Vključuje ~epi in ~endokraške pojave. Nasprotje ~hidrotermalnemu krasu. NEPREŽETA CONA Območje speleogentskega prostora nad gladino podtalnice. Prevaja preniklo padavinsko vodo in jo oddaja prežeti coni. Prevaja tudi vode invazijskih jam. Votline neprežete cone načelno nikoli niso povsem zapolnjene z vodo, mnoge 1 mnogokrat so celo "suhe". Odtok se ravna po navpičnici, odkloni so vedno izraz krajevnih neenakomernosti v kamnini. Značilna oblika je ~kamin, bližini kontaktov ~invazijska jama. Sinonim pedološki aeracijski in hidrogeološki vadozni coni. NOSILNA LEZIKA Lezika, vzdolž katere je nastal pomemben del svežnja. Približno ustreza materializaciji pojma ~začetni horizont. OBLEZIČNA PLOSKEV Speleogenetsko pomembna nezveznost v kamnini, ki je v okviru natančnosti opazovanj vzporedna pravim lezikam, a se ne razteza na večje razdalje. PARAGENETSKI PRAG Dimenzija ~kanala, pri kateri netopno plavje prekrije stene in bistveno zavre nadaljnje korozijsko večanje. Pretoki skozi posamezne kanale so zaradi bolj ali manj stalnega vodozbimega območja maksimirani. Obratno agresivna voda stalno nažira stene trajno zalitih kanalov in jih tako veča. Zato hitrost vodi postopoma upade, tako da tudi maksimalna ne preseže več Hjulstroemove kritične hitrosti (vx = 0,2 mis). Tedaj voda s sten kanala ne more odtrgati nikakršnega plavja več in prevleka jih ščiti pred nadaljnjo korozij o. ~Penetracijska razdalja se poveča, kanal in tok pa sta v dinamičnem ravnotežju. Povprečna rast rova se drastično zmanjša in postane zanemarljiva. PARAGENEZA Korozijsko večanje zalitega ~rova v smeri, kjer stene oz. dno niso prevlečene s plavjem. PENETRACIJSKA RAZDALJA Razdalja, do katere zaradi reakcije s prikamnino prenikujoči vodi agresivnost upade na 10% začetne vrednosti. Pri majhnih hitrostih so p. r. zelo kratke, kar je navedlo na misel, da se nastajanje jam s pomočjo raztopljenega atmosferskega C02 pravzaprav ne more začeti. POROZNOST Delež praznega prostora v določeni prostomini kamnine. Ker se v krasoslovju mešata sedimentološka in hidrogeološka definicija, pri genetski delitvi nastajajo nesporazumi. Sedimentološka definicija loči primarno p., nastalo med sedimentacijo, in sekundarno p., ki je posledica diageneze. Hidrogeološka delitev pozna primarno p., ki zajema skupaj z ~razpok/insko poroznostjo še vse, kar obsega obe sedimentološki ter sekundarno ali kraško p. Jamarska literatura včasih navaja trojno delitev, tako da obsega primarna p. medzrnsko votlikavost, sekundarna Jezike in razpoke, terciarna pa kraške votline. Kot sinonimi za p. se uporabljajo izrazi votlikavost, prevotljenost in kavernoznost, ki se nanašajo predvsem na kraške votline. PORUŠENA CONA Območje tektonsko pretrtih kamnin, največkrat med dvema prelomoma ter na zunanji strani zdrobljene cone. Značilen je gost sistem kaotično razporejenih prelomnih ploskev. Celoten kamninski paket je razdeljen na večje ali manjše bloke, ki so nesprijeti ali slabo sprijeti ter premaknjeni drug proti drugemu v različnih smereh. P. c. je lahko kalcitizirana in prepojena z rdečo ilovico. P. c. je močno porozna in dobro prepustna. Ob njej se rade razvijajo vrtače; jamski stropi niso posebno stabilni. POSPEŠENA KOROZIJA (SKT 12, ~)Krajevno učinkovitejša korozija, katere učinki se pokažejo kot izrazite površinske ali podzemske reliefue oblike. Izraz je v toliko neroden, ker slovenski jezik s korenom pospeš označuje bodisi dogajanje, ki je sorazmerno hitrejše od drugega, bodisi prirastek hitrosti (SSKJ, 1994, 935936). V prvem primeru je matematični odnos linearen, v drugem kvadraten; vsak zase pa imata popolnoma različno fizikalno vsebino. V besedni zvezi p. k. je mišljen v prvem smislu, medtem ko ga naravoslovje in tehnika uporabljata izključno v drugem. Zato je že prišlo do nepotrebnih strokovnih sporov. Podobnih dvoznačnosti je v znanosti več. Izraz eli psa ima npr. v matematiki in literarni teoriji tuja si pomena, vendar jima popolna vsebinska nezdružljivost zagotavlja uporabnost. Pri terminih, izpeljanih iz pospeš, te varovalke ni. STS (981) pozna izpeljanke pospeš predvsem v drugem smislu. V prvem omenja samo en primer, ki ga je posvetila stalna raba. PREBOJ (angl. breakthrough) Trenutek, ko vzdolž celotne sekvence od ponora do izvira ~laminami tok preide v ~turbulentnega. P. razmejuje ~snovanje od ~rasti. Zgodi se v kanalih velikosti od 5 do 10 mm. Po p. jakost erozije bistveno naraste. Sinonim je hidravlični skok. PREBOJNI ČAS (angl. breakthrough time) Čas med ~začetjem in ~prebojem. PREVAJANJE ~speleogenetska faza ko je ~paragenetski prag prekoračen. Tok vode je počasen ~turbulenten ali ~laminaren. Ker so stene kanala zaščitene, se prostori večaj o le minimalno. Običajno se splošne hidrogeološke razmere (prehod v novo fazo zakrasevanja oz. nastop ~razpadanja 1 ~fosilizacije) spremenijo prej, kot postanejo učinki upočasnjenega večanja zaznavni. PREŽETA CONA Območje ~speleogenetskega prostora pod gladino podtalnice. Prevaja s soseščine doteklo ~freatično vodo in zbira krajevne dotoke padavinske vode skozi ~neprežeto cono. V p. c. so vsi prostori zaliti, pretok se ravna po zakonu veznih posod. Sinonim ~freatični coni. Podrobna delitev še ni povsem dognana. V splošnem jo delimo na epifreatično, batifreatično in notefreatično. Prva je območje nihanja gladine podtalnice, kjer prevladuje tok s prosto gladino in nastajajo ~tunelske jame. Batifreatična c. je območje delujočega ~svežnja. Kanali so freatični in prevladuje ~turbulentni tok. Notefre atična c. je območje nastajajočega svežnja, kjer kanali šele nastajajo. Tok je izključno ~laminaren. Notefreatične vode so običajno toplejše in obogatene s sulfati. RAST ~Speleogenetska faza med ~prebojem in ~paragenetskim pragom. V času r. je tok v kanalu pretežno ~turbulenten. Čas r. zavisi od konkretnih pogojev. Dejansko le malo kanalov doseže paragenetski prag. R. je v smislu večanja praznin v karnnini najpomembnejša speleogenetska faza. RAZPAD (KANALA) Preoblikovanje ~kanala v ~neprežeti coni, ki vključuje tudi sedimentacijo ~alogenih delcev. Razpadli kanal, ki ponovno preide v prežeto cono, lahko služi kot ~inicialna struktura naslednji ~fazi zakrasevanja. RAZPOKA Mehansko nastala ploskev nezveznosti v karnnini, ob kateri je prišlo le do neznatnih premikov. RAZPOKLINSKA POROZNOST Hidrogeološki izraz. Delež praznega prostora v določeni prostomini kamnine, ki ga prispevajo odprte razpoke in Jezike. Uveljavljena raba izraza r. p. moti razumevanje speleogeneze. Dobesedno in prepovršno pojmovanje navaja k zmotnemu mišljenju, da so inicialne strukture predvsem tektonskega iz vora. RAZPOKLINSKA CONA Bolj ali manj gost, do več 10O m širok, usmerjen sistem razpok. Premiki ob razpokah so neznatni ali zelo majhni. Vpadi in smeri skladov v r. c. so enaki, kot v bližnji okolici. R. c. so odlično prepustne. V neprežeti coni nastajajo ob njih brezna, v prežeti pa preboji med začetnimi horizonti. ROV (SKT 24, ~) Jamski ~kanal brez izrazitih prepadnih odsekov, preboden človeku. Izvor ni pomemben. SIFON (SKT 25, H; STS 1186, H) Postulat Katzerjeve teorije. Kolenasta poglobitev jamskega dna, kjer naj bi na krajšo razdaljo podzemska reka tekla ob pritisnjeni gladini. Sistematično potapljanje v jamah je prvotne predstave o s. razvodenil o. Največji in najpomembnejši deli ~svežnjev so stalno zaliti, zato smemo govoriti edino o zalitem delu ~jamskega spleta (~prežeta cona). Izjemoma nastajajo sifoni v ~tunelskih rovih, kjer je strop iz krajevnih razlogov na kratko razdaljo nižji od gladine vodotoka. Ravnotežje med odlaganjem in odnašanjem proda je na tem odseku zelo občutljivo. Ob vtoku in iztoku stalno zalitega ~kanala nastanejo značilno oblikovane podvodne sipine, ki formalno ustrezajo predstavam o s. SNOVANJE (angl. gestation) ~Speleogenetska faza med ~začetjem in ~prebojem. V času s. je tok skozi ~kanal ~laminaren. Doslej je v rabi izraz oblikovanje, ki pa vsebine ne zadane tako dobro kot predloženi. SPELEOFAKT Vsaka speleološka struktura, nastala kot neposredna ali posredna posledica nadomeščanja trdne faze s tekočo in posledično lete s tekočo, plinasto ali sekundarno trdno fazo. S. so ~speleogeni in ~speleotemi. S. je predmet speleologije. SPELEOGEN ~Speleofakt, ki nastane z odnašanjem matične kamnine, ob delovanju procesov, kijih definiramo kot kraške. ~Kraška votlina v najširšem smislu. Izvirni, A. Langejevi (1960) definiciji manjka pojasnilo, ali potekajo tokovnice vodnih delcev, ki oblikujejo s., izključno skozi, ali pa morda lahko oblikujejo tudi zanke. Da bi bil termin uporaben za logično nadgradnjo, pride v poštev le prva opcija, tako da bi npr. fasete ne bile s.==} DIFERENCIALNI ELEMENT SPELEOGENA! T. Slabe (1994) uporablja izraz s. v obratnem smislu, torej prav za evakuacije v steni kraške votline. Nujen je dogovor! SPELEOGENETSKA FAZA Časovno obdobje, v katerem vladajo v ~svežnju oz. ~kanalih. stalne hidrodinamske razmere, na katere se oblikovanje kanala odziva na značilen način. V grobem ločimo ~začetje, ~snovanje, ~rast in ~prevajanje. Od zunanjih razmer zavisi, ali bo kak kanal prešel vse stopnje, ali drugače, na vsaki stopnji se lahko pričneta ~razpad oz. ~fosilizacija. SPELEOGENETSKI PROSTOR Del kamninskega masiva, v katerem lahko nastanejo ali so že nastale ~kraške votline. SPELEOLOŠKI OBJEKT Sinonim za individualno, človeku prehodno kraško votlino, modrejši izraz ja jamo. Dobesedno bi s. o. pomenil raziskovalni predmet speleologije, vendar se v tem smislu ne uporablja. SPELEOTEM Produkt kateregakoli procesa, ki dovaja trdno fazo v ~kraško votlino in nadomešča ~speleogen. V ožjem smislu siga. A. Lange (1960) je postavil logični sestav izrazov: speleofakti = speleogeni u speleotemi. V anglosaški jezikovni praksi prva dva nista prav zaživela, tretji pa je postal eden sinonimov za sigo. STRUKTURNI SEGMENT Neprekinjen, zaporeden niz ~DES, ki so identičnega izvora in skozi katere potekajo iste tokovnice. Konkretno je s. s. izsek ~kanala, ki je nastal ob isti geološki strukturi in Ge) prevaja (1) isti tok. S. s. sledijo Jezikam, razpokam, prelornnicam ter njihovim sečiščem. V 20 proučenih jamah (zunaj Slovenije) je povprečna dolžina strukturnega segmenta 521 m. Glede na predloženo definicijo kanala je s. s. element tprežete cone, seveda pa se ga da definirati tudi za tneprežeto cono. V tanastomozah se ga ne da definirati, razen če celotne anastomoze ne vzamemo za ekvivalent kanalu. SVEŽENJ (angl. tier) Skupnost vseh med seboj povezanih ~kraških votlin, ki so genetsko ali funkcionalno povezane ter sestavljajo prostorsko in časovno zaključeno celoto oz. generacijo. S. nastane in deluje, dokler se nahaja v ~prežeti coni. Zato so po izvoru in oblikovanosti vsi kanali v s. ~freatični. O položaju s. v ~speleo­ genetskem prostoru odločajo regionalni hidrogeološki faktorji, o lokaciji ~kanalov znotraj s. pa najugodnejša kombinacija ~začetnih horizontov in prelomnih struktur. Spodnja meja s. seže 1/30 do 1/300 dolžine vodozbirnega območja globoko. Popoln s. se prične s freatičnim spustom in zaključi s freatičnim dvigom. Gostota kanalov v izdelanem· svežnju znaša 10100 krnlkrn3, kanalska (kraška) poroznost pa 0,11,0 %. Glavni kanali delujočega svežnja so 100 in več metrov pod gladino podtalnice. Prosta vodna gladina opredeljuje položaj in organizacijo s. le posredno. Običajno je dostopen samo manjši del aktivnega s. (Castleguard cave 5 %, podobno velja za sistem Najdene jame). ŠPRANJA Vsaka odprta razpoka, prelomnica ali Jezika. TUNELSKI ROVI Rovi v ~epifreatični coni, ki po obliki spominjajo na predore. Nastanejo za ponori večjih ~alogenih tokov, v manjšem obsegu kot učinek ~Gospo­ daričevega efekta v ~avtigenem okolju. Običajno so najprostornejši, značilen zanje je obokan strop in včasih nasip po dnu. Ponikalnica na videz teče v obliki podzemske reke. Poleg korozije delujeta tudi mehanska akumulacija in ~abrazija. V t. r. prevladuje hudourniški tok (Froudejevo število > 1). Ker deluje več procesov odnašanja oz. prenašanja mase, so t. r. poligenetski. Približen sinonim je epigenetski rov. Opuščen sinonim je gravitacijski rov. Izraz je manj posrečen, ker je gravitacija izredno širok pojem. Sicer pa težnost poganja tako tokove s prosto gladino, kot one s pritisnjena. Jame s t. r. so v povprečju človeku najbolj dostopne in zato so t. r. v laičnih predstavah nekakšen ideal kraške votline. S spoznanjem, da v so v kraškem podzemlju fluvialne razmere nekaj izjemnega, t. r. svojo teoretsko težo izgubljajo. TURBULENTNI TOK Vrtinčast način pretakanja tekočine, pri katerem se tokovnice prepletajo. To se dogaja pri hitrostih, večjih od 10·3 m/s. Navadno se pojavi v kanalih večjih od 51 O mm. T. t. traja od ~preboja do ~paragenetskega praga, pa tudi onkraj njega. Kriterij je Re> 3000. :=:} LAMINARNI TOK! VADOZNA CONA (SKT 6, ~)Izraz z več pomeni, izriva ga ~neprežeta cona. V speleologiji se uporablja v pedološkem in hidrogeološkem smislu, ki se vsebinsko razlikujeta. Posledica je pojmovna zmeda oz. nerazumevanje. :=:} HIDROGRAFSKE CONE! Pedološko pojmovanje, ki z vadozno cono razume območje nihanja podtalnice, je prevladovalo v času pred rutinskim jamskim potapljanjem oz. obsežnejšim vrtanjem. Tedaj so imeli, po analogiji s površinsko hidrologija, to cono za speleogenetsko najpomembnejšo in ji dajali poseben poudarek. VEČANJE (KANALA, ROVA) Sprememba premera kanala po času. V času ~speleo­ genetske faze ~snovanja znaša 5 do 10 mm na 10.000 do 100.000 let. V fazi ~rasti se poveča 0,02 do 1 mm na leto. Onkraj ~paragenetskega praga, v fazi ~prevajanja, doseže enak učinek šele v 10.000 do 100.000 letih. VODILNA SEKVENCA (angl. victor tube) Niz ~strukturnih segmentov, vzdolž katerih nastane ~preboj in steče sklenjen ~turbulentni tok. Pozneje: ~kanal, ki raste vzdolž te sekvence. To drži samo načeloma, ker kanale, zlasti dokler so še majhni, med rastjo prekinjajo slučajne motnje in silijo tok v soseščino. V času snovanja in zgodnje rasti zato nastajajo ~anastomozni prepleti, znotraj katerih v. s. prevlada samo statistično. ZAČETJE (angl. inception) Najzgodnejša ~speleogenetska faza, ko se "zapiše" prihodnji potek kanala(ov). Tedaj nastane med časom 1 krajem, kjer doslej ni bilo speleogenetske aktivnosti, ~laminaren tok. Praviloma se z. odvije ob Jeziki. Bistveni faktorji z. še niso povsem znani, zdi pa se, da odločajo večje li~ološke razlike med skladoma (transbedding contrast), navzočnost pelitov ali navzočnost pirita oz. organske snovi. Kaže, da se z. mnogokrat izvrši že v času diageneze. ZAČETNI HORIZONT Ploskev v kamninski skladovnici, kjer se lahko (ali se je že) izvrši(lo) ~začetje. Terenske raziskave kažejo, da so to jasno določljive Jezike, redkeje ~oblt;zične ploskve. V doslej preiskanih jamah (Škocjanske, Najdena, Friar's Hole) se kaže, da ima lastnosti z. h. manj kot 10% vseh Jezik v kamninskem paketu. Ker v nagubanih kamninah te ploskve niso več vodoravne (=horizontalne), je izraz horizont nekoliko vprašljiv. Po drugi strani pa je precej verjetno, da so ob samem začetju le bile vodoravne. ZAJEDA Predvsem korozijska polvotlina v navpični steni med dvema plastema oziroma znotraj plasti, ki nima povezave z mrežo jamskih ~kanalov. Ni kraški pojav v pravem smislu besede ZBIRNI KANALI ~Kanali manjših dimenzij v zgornjem delu ~neprežete cone. Še razpršeno preniklo (padavinsko) vodo zbirajo v večje curke, ki lahko prosto padejo obli kujejo ~kamine. Ob stiku z ~epikrasom so z. k. večkrat spužvasti ~anastomozni). ZDROBLJENA CONA Območje močno pretrtih kamnin. Znotraj z. c. se pojavljajo tektonska glina, milonitna moka in zdrob ter breča, kar zavisi od vrste kamnin in dolžine ter načina premikanja. Zdrobljene kamnine preprezajo številne prelomne ploskve. Z. c. so kraškim vodam ovire, jame se jim izmikajo. Če v z. c. prevladuje breča, nastane pozitivna reliefna oblika, sicer pa nastajajo v z. c. navidezne "suhe doline". ZGODNJEDIAGENETSKI KRAS Kras, ki nastane v času zgodnje diageneze z raztapljanjem (korozij o) povsem ali delno strjenega apnenca. Votline zapolni mlajši karbonatni material (karbonatno blato), sparitni kalcit (kokardne teksture ), glineni material, pa tudi breče, ki nastanejo s porušenjem stropov teh jam. Z. d. k. nastane vrh sladkovodne leče oz. vzdolž ~haloklinale v morskih grebenih in atolih. Termin predlagava po nasvetu J. Čarja (1995), ki je opozoril, da v tem smislu že uporabljani izraz sinsedimentarni kras ne ustreza vsebini. ZOGOVIČEV EFEKT Lastnost ~dolomita (kamnine), da se v gotovih razmerah ne raztaplja frontalno, temveč parcialno. To je lahko posledica nepopolne dolomitizacije apnenca ali pa mehanske neodpornosti dolomita na tektonske poškodbe. Zaostali, počasneje topni delci zamašijo pore oz. drobne ~kanale in zavrejo nadaljnje zakrasevanje. Zato deluje dolomit enkrat kot ~kraška, drugič pa nekraška kamnina. Z. e. je bil definiran za dolomit (D. Zogovic, 1966), brez težav pa se ga da posplošiti na vse kraške kamnine. POROČILO O UDELEŽBI NA "FIFTH MULTIDISCIPLINARY CONFERENCE ON SINKHOLES AND THE ENGINEERING AND ENVIRONMENTAL IMPACTS OF KARST" (25. April1995, Gatlinburg, Tennessee, ZDA) Stanka Šebela  V času od 31. marca do 17. aprila 1995 sem se kot predstavnica Inštituta za raziskovanje krasa ZRC SAZU udeležila mednarodnega simpozija o vrtačah ter posegih in vplivih okolja na kras. Po simpoziju sem si ogledala tudi značilne kraške predele v Tennesseeju, Kentuckyju in West Virginii. Simpozij, ki je že peti po vrsti, se v presledkih nekaj let odvija od leta 1984. Referati, ki so predstavljeni na konferenci, so publicirani prav v času simpozija. Letošnja publikacija z naslovom "Karst Geohazards" (Beck, 1995) vsebuje 581 strani, na katerih je predstavljenih 66 člankov. Knjigo je, tako ko v prejšnjih primerih, publicirala nizozemska založniška hiša A. A. BALKEMA. V času simpozija je bil za vse njihove publikacije odobren 20 odstotni popust. Srečanje se je odvijalo v turističnem kraju Gatlinburg južno od Knoxvilla. Prav času simpozija je kraj slavil 50letnico obstoja. Gre za značilno ameriško turistično mestece s pestro gostinsko ponudbo in ponudbo številnih spominkov. Kraj se je razvil ob severnem vznožju narodnega parka Great Smoky Mountains. V nedeljo, 2. aprila 1995 se je začel uradni del sim pozija The Fifth Multidisciplinary Conference on Sinkholes and the Engineering and Environmental Impacts of Karst. Prvi dan smo imeli ekskurzijo, na kateri smo si ogledali primere nenadnih ugrezov in udorov vode v neposredni okolici Knoxvilla. Najprej smo se ustavili blizu Pigeon Forga v kamnolomu Vulcan Materials Quarry (Sevierville Quarry), ki je zgrajen iz dolomita (spodnji ordovicij) in srednjeordovicijskih apnencev. Na dnu kamnoloma je stalno jezero, ki se je oblikovalo z udorom, ki ga je zalila voda. Ta ne izvira iz bližnje reke Little Pigeon Forge, na kar kažejo razlike v temperaturi, konduktivnosti in drugih parametrih, ampak iz drugih virov, tudi iz podtalnice. V dveh letih se nivo vode skoraj ni spremenil, evaporacije skoraj ni. Vdrtina je torej izvir. V Kodac Community smo si iz avtobusa ogledali vrtače in ugreze, ki so značilni za ta del pokrajine in večkrat predstavljajo nevarnosti za nenadne ugreze tudi v neposredni bližini hiš. Ob avtocesti v okolici Knoxvilla smo si ogledali udor, ki se je odprl nad jamo. Obiskali smo tudi jamo Cherokee Caveros. V zadnjem času se je zanjo zavzel lokalni speleolog, ki počasi ureja poti in jo odpira za turiste. Jama ima električno razsvetljavo in je nekoč že bila turistično urejena. Razvita je v zgomjekambrijskem Copper Ridge dolomitu s horizonti rožencev, in sicer vzdolž razpok. V jami so določljivi trije nivoji. Rovi so dolgi 230m, vendar menijo, da jih na razdalji okrog 16 km lahko povezujejo z drugimi okoliškimi jamami. V Tennesseeju je bilo septembra 1994 6829 znanih jam s povprečno dolžino 222m, 161 jam je daljših od 1,6km, 25 jam ima vhodno brezno čez 10O m (Moore, 1995). Zahodno od Knoxvilla smo se ustavili ob Tuckaleeche Cove, ki predstavlja geološko okno, kjer apnenci (kambrijskoordovicijski) pogledajo na dan. Ti apnenci so močno zakraseli in vsebujejo številne jame (znanih je 30 jam). Predvsem so znaneTuckaleeche Cavems v apnencih paleozoiske starosti (kambrijmisisipij). Današnji turistični obisk zajema 800 m. Največja dvorana meri 30x48 m, višina je 20 m. Ogledali smo si tudi izdanke predordovicijskih skrilavcev (ob cesti 321 pri Great Smoky Mountains ), ki so nagubani v manjše (okrog 2m visoke) sinklinale in antiklinale. Gre za pokrov (okrog 300 m nariva) na mlajše srednjeordovicijske apnence. V ponedeljek, 3. aprila se je začel simpozij s tridnevnimi predavanji. Uvodna govora sta imela organizator simpozija B.F. Beck in direktor PELA Inc. P.E. LaMoreaux. Prvi referat z naslovom Geotehnični aspekti oblikovanja in izgradnje jezov in tunelov v topnih kamninah je predstavil A.H. Merritt. Vseh udeležencev simpozija je bilo okrog 200, od tega nas je nekaj več kot 50 predstavilo svoj referat ustno in 16 s posterji. Dopoldanski referati so bili na temo kraške geologije  Surficial Processes and Sinkholes, popoldanski pa na temo kraške hidrogeologije. V popoldanskem delu sem imela veliko čast, da sem bila skupaj z dr. W.B. Whiteom voditelj predstavitev. Predavanja smo končali okrog 5h popoldne. V poznem popoldnevu smo si ogledali Clingmans Dome, ki je najvišji vrh v Tenneseeju (1993 m). Zgrajen je iz predkambrijskih kamnin (metamorfozirane sedimentne kamnine, skrilavci in metapešče­ njaki} in je najvišji vrh narodnega parka Great Smoky Mountains, ki ga letno obišče okrog 10 milijonov ljudi. V torek, 4. aprila smo nadaljevali s predavanji. Dopoldanska tematika referatov je bila Kraški geohazard, in sicer Stormwater Drainage and Flooding Problems ter Prenos onesnažene talne vode v kraški vodonosnik. Po kosilu so se zvrstila predavanja Foundation Considerations and Improvements in Karst ter Investigating Karst with Geophysics. Zvečer okrog 730 smo imeli družabno srečanje, ki ga je vodil A.H. Merritt. Mladi Ernst H. Kass Kastning III je dobil srebrno medaljo za Boy Scout in conservation. Potem smo si ogledali še nekaj jamskih diapozitivov ob komentarju A.H. Merritta. Zadnji dan simpozija, v sredo, 5. aprila 1995 so bila predavanja na temo Vladni zakoni za kraške terene, Kraški geohazard (Onesnažena taina voda skozi vrtače in kraško površje), popoldne pa Kraški geohazard (Primeri študije posedov udornic) ter Načrtovanja in raziskovanja za posege v krasu. V zadnji sekciji sem tudi jaz predstavila referat The problems of constructions on karst: The examples from Slovenia, katerega avtorja sva Stanka Šebela in Andrej Mihevc. V Referatu sva predstavila kraške pojave, ki so se odkrili ob gradnji avtocest na matičnem krasu v letih 1994 in 1995. Novoodkrita navpična brezna in vodoravne jame predstavljajo v trasi avtoceste oviro in potrebujejo zanesljivo sanacijo. Na simpoziju sta bila predstavljena le dva referata iz Evrope, in sicer iz Belgije in Slovenije. Naša država je bila, kot dežela matičnega krasa, deležna še posebne pozornosti in zanimanja. Spoznala sem mnogo ameriških krasoslovcev, kot dr. Quinlana, dr. Becka, dr. Billa in Elizabeth White, dr. Mylroiea. Prijetno je spoznanje, da jim slovenski kras ni neznanka, saj so skoraj vsi pred leti obiskali naše najbolj značilne jame in terene. Mednarodne konference se je udeležilo mnogo ameriških predstavnikov privatnih podjetij, ki se srečujejo s hidrogeološkimi in geofizikalnimi problemi na kraških terenih. Na ta način so se seznanili s konkretnimi primeri reševanja inženirskih problemov. Po konferenci sem ostala še 10 dni v ZDA in si pod vodstvom ljudi, ki sem jih spoznala na konferenci, ogledala kraške predele in najpomembnejše jame Tennesseeja, Kentuckyja in West Virginie. MEDNARODNA  KRASOSLOVNA ŠOLA JE BILA LETOS V POSTOJNI Janja Kogovšek  Kot že dve leti poprej, je Inštitut za raziskovanje krasa ZRC SAZU z Jamarsko zvezo Slovenije organiziral v času od do 30. junija 1995 tretjo Mednarodno krasoslovno šolo Klasični kras. Namen krasoslovnih šol je, da vsakič podrobneje obravnava izbrano temo s področja krasa, od kraških oblik in procesov, ki pogojujejo njihov nastanek in razvoj, vloge človeka, ki s svojimi posegi v kraški prostor vpliva na kraško površje in posredno tudi na dogajanje v podzemlju, predvsem na kvaliteto kraške vode. Take predstavitve pokažejo dosedanje poznavanje predstavljene teme in opozorijo na vrzeli, ki jih bo potrebno v prihodnosti še preučiti, da bodo vse človekove dejavnosti v skladu z značilnostmi krasa, kar bo zagotavljalo tudi našim zanamcem dovolj čiste pitne vode. Na vsaki krasoslovni šoli predavanja tem dopolnjuje obsežno terensko delo, ki obsega ogled značilnih kraških oblik, predstavljenih problemov ter prikaz metodologije dela, kar omogoča boljše razumevanje in vzpostavitvev stikov med raziskovalci enakih problemov po svetu, torej izmenjave izkušenj, metod in rešitev. Prva Mednarodna krasoslovna šola je bila jeseni 1993 v Lipici in je predstavila matični Kras. Sledila je druga Mednarodna krasoslovna šola med 27. junijem in l. julijem 1994 v Postojni. Vodilna tematika te šole so bila kraška polja s poudarkom na kraški hidrologiji, povezanosti človeka s krasom, ekologiji in varstvu kraškega okolja. Na šoli je sodelovalo 44 udeležencev iz 6 držav, predstavljenih pa je bilo 24 predavanj. Tretja Mednarodna krasoslovna šola je bila zopet v Postojni od 27. do 30. junija 1995. Šolo so, kot vsako leto, podprli Slovenska nacionalna komisija pri UNESCO, Ministrstvo za znanost in tehnologijo, Ministrstvo za okolje in prostor, Ministrstvo za šolstvo in šport, Občina Postojna in Postojnska jama. Sodelovalo je 45 udeležencev iz 9 držav. Petnajst jih je bilo iz tujine. Struktura udeležencev je bila podobna kot ob prejšnjih šolah. Navzoči so bili znani pozna valci krasa akademik prof. I. Gams, prof. U. Sauro, prof. F. Šušteršič, prof. J. Čar, prof. J. Kunaver, dr. P. Habič in drugi. Sodelovali so številni raziskovalci, ki so predstavili rezultate svojega dela, ter študenti in drugi zainteresirani, predstavnika predstavnica Družbe za državne ceste, Sektor za tehnologijo in razvoj. V dopoldanskem času je bilo predstavljenih 20 predavanj. Kar trinajst prispevkov je obravnavalo vrtače. O sistemizaciji vrtač glede na njihovo genezo je spregovoril prof. F. Šušteršič, o nastanku vrtač v Španiji kot rezultatu zakrasevanja pa je poročal C.J.G. Moreno. Prof. J. Čar je podal pregled o kartiranju vrtač v apnencih, o raziskavah odtoka padavin skozi vrtače pa J. Kogovšek. Prof. F. Šušteršič je predaval o razvoju udomih vrtač, dr. S. Šebela pa je predstavila vrtače nad udor nimi dvoranami Postojnske jame. O glinenih sedimentih iz nekaterih vrtač No tranjske sta poročala M. Mišič in prof. F. Šušteršič, o klastičnih sedimentih iz vrtač in jam v trasi nove avtoceste pri Divači pa N. Zupan Hajna in A. Mihevc. Prof U. Sauro iz Italije je podal nekatere aspekte morfologije vrtač, A. Tyc pa udore na paleokrasu Poljske zaradi človekove aktivnosti. Prof. J. Kunaver je predstavil kotliče kot visokogorsko inačico vrtače. Dobili smo širok vpogled v dosedanje znanje o vrtačah, ki je hkrati pokazal na posameznosti, ki jih bo potrebno v prihodnosti še obdelati, raziskati, kar pa je tudi namen krasoslovnih šol. Na terenskem delu prvega popoldneva nas je S. Šebela seznanila z vrtačami nad Postojnsko jamo, J. Kogovšek pa z rezultati preučevanj prenikanja padavin in onesnažene vode iz umivalnic kampa skozi vrtačo nad Pivko jamo v jamo kot tudi z rezultati sledilnih poskusov iz vrtače. Za demonstracijo je bil izveden tudi sledilni poskus in prikazani njegovi prvi rezultati. Naslednji dan je terensko delo obsegalo ogled klasičnega Krasa in kraških pojavov v trasi nove avtoceste, tretji dan pa predstavitev Hrušice in Trnovskega gozda, kjer so bili predstavljeni rezultati izvedenih sledenj iz vrtače pri Zavrhovcu, 550 m nad izvirom Hublja, Mala lazna, Paradana in Smrekova draga. Krasoslovna šola se je dan z obsežno celodnevno ekskurzijo po vrtačah slovenskega krasa, ko smo krenili iz Postojne prek Snežnika do Kočevske reke in reke Kolpe. Ob delu na terenu smo skupno razpravljali tudi o temi naslednje krasoslovne šole. Zdi se, da bodo logično nadaljevanje vrtač brezna, tako da bomo na prihodnji šoli izvedeli, kaj je znanega in raziskanega na to temo. REGIONAL CONFERENCE OF  LATIN AMERICAN AND CARIBBEAN COUNTRIES; LATIN AMERICA IN THE WORLD: ENVIRONMENT, SOCIETY AND DEVELOPMENT (Havana, Kuba, 29. julij do 12. avgust 1995) Martin Knez  Med 31. julijem in 5. avgustom 1995 je bila v Havani (Kuba) regionalna geografska konferenca latinskoameriških in karibskih dežel. Konferenca se je odvijala v prostranem in lepo ohranjenem ter zelo urejenem kongresnem centru mesta Havane (Palacio de las Convenciones). program konference je vključeva plenarna zasedanja, postkonferenčno terensko delo, simpozijsko delo in proste znanstvene dejavnosti. Med znanstvenimi področji dela naj naštejem: Naravni procesi in geodinamika, Prostor in regija v funkciji ljudi, Okolje: problemi in nove alternative (v tem sklopu je bil za krasoslovje tudi toriščni termin z naslovom PROBLEMA TI ČNA PODRO ČJA OKOLJA: KRAŠKA PODROČJA, katerega vodja je bil dr. Javier Rodriges Rubio, Kuba), Nove metode in tehnologije, Geografska miselnost in izobraževanje, Latinska Amerika: konflikti in usmeritve. Glavna vprašanja "krasoslovnega sklopa" konference so bila: Relacije med tropskim krasom v času padavin vzhodne in centralne Kube, Hidrologija in dinamika kraških procesov, Poskusni kraški poligon, Vpliv človeka na kraško okole, Izraba, uporaba in varovanje kraških terenov ter Metodologija, pridobljena pri teoretskih raziskavah, prenesena na kras. Predavanja so zapolnjeval celoten dan. Dopoldan od 8. do 12. in popoldan od okrog 14. do 18 ure. Poleg burnih uvodnih in poslovilnih zabav južnoameriškega tipa so bile ob večerih možne različne fakultativne dejavnosti. Uradna jezika na konferenci sta bila angleški in francoski, čeprav je bila velika večina špansko govorečih udeležencev. Na konferenci sem kot soavtor Andreja Kranjca predstavil referat z naslovom "Highways Across Karst  Environmental Risk With Special Regard to World Natural Heritage". Z referatom sem poizkušal predstaviti in poudariti problem gradnje avtocest prek kraških terenov oziroma izpostaviti problem varovanja kraškega podzemlja s posebnim poudarkom na UNESCOvi dediščini (Škocjan ske jame). Po nekaterih ocenah se je konference udeležilo do 1000 ljudi iz okrog 45 držav in tako rekoč vseh kontinentov. Predsednik organizacijskega komiteja je bil znani Antonio Nunez Jimanez, predsednik Kubanskega nacionalnega komiteja IGU. Konferenco so pripravili v sodelovanju Kubanski nacionalni komite za geografijo, Kubanska akademija znanosti, Univerza v Havani, Pedagoški inštitut "Enrique Jose Varona", Kubansko geografsko združenje in Mednarodna geografska zveza (IGU). V okviru terenskega dela in v tropskem krasu smo si ogledali "kraško" dolino z glavnim mestom Vinales v provinci Pinar del Rio, kakšnih 200 km zahodno od Havane. Kraška pokrajina z znamenitimi karbonatnimi "osamelci" (konični kras, špansko: mogote) sredi sicer bolj ali manj ravne dežele, naj bi bila poleg Kitajske, Porto Rica in Vietnama edinstvena na svetu. Poleg površinskih kraških oblik smo si ogledali tudi najdaljšo kubansko jamo Gran Caverna de Santo Tomas (45 km), jamo MajaguasCantera Cavern System (37 km). Na povratku smo si v dolini Ancon ogledali še nekaj krajših turističnih jam (Velika jama, jama Dos Anas).  PRVI KONGRES HRVAŠKIH GEOLOGOV (Opatija, 18.21.10.1995) Martin Knez  Prvi kongres hrvaških geologov je bil hkrati nedvomno ena pomembnejših počastitev 120. obletnice poučevanja geologije na zagrebškem Vseučilišču in 85. obletnice delovanja Inštituta za geološka raziskovanja iz Zagreba. Želja organizatorjev kongresa, ki se je prvič odvijal v Republiki Hrvaški, je bila, zbrati čim večje število znanstvenikov in strokovnjakov s področja geologije in sorodnih znanstvenih vej iz Hrvaške in tujine. To jim je v dobršni meri tudi uspelo, s<U se je v hotelu Adriatic, kjer so udeleženci prebivali (z Inštituta za raziskovanje krasa ZRC SAZU iz Postojne sta se ga aktivno udeležila dva predstavnika), zbralo okrog 250 ljudi. Večina udeležencev je bila iz Hrvaške, po nekaj pa tudi iz Albanije, Bosne in Hercegovine, Slovenije, Madžarske, Avstrije, Nemčije in Poljske. V vodstvu kongresa so bili vsi priznani hrvaški geologi od M. Heraka, da iz častne­ ga odbora navedem le njega, do D. Benčeka in M. Šparice iz organizacijskega odbora in B. Biondica iz znanstvenega odbora. Ena glavnih smernic kongresa je bilo dejstvo, da je geološko znanstveno znanje temelj za celokupno organizacijo življenja v nekem prostoru. Nadalje so poudarili, da je brez natančnega poznavanja geoloških odnosov varovanje okolja, vodnih potencialov, izkoriščanje mineralnih surovin in drugega, pravzaprav nemogoče. Zato so predlagali udeležencem, da s svojimi prispevki prikažejo svoje dosežke in potrebo nadaljnjega razvoja geološke znanosti. Program kongresa je vključeval vabljena predavanja, predavanja udeležencev in razstavo posterjev. V teku kongresa so bile tudi štiri ekskurzije, več razstav in različnih srečanj ter okroglih miz. Sicer pa je bilo delo kongresa razdeljeno na štiri sekcije: l. stratigrafija, paleontologija, sedimentologija in tektonika; mineralogija, petrologija, geokemija, mineralne surovine; hidrogeologija, inženirska geologija, informatika v geologiji; geologija ogljikovodikov in geofizične raziskave. Za zaključek kongresa so organizatmji pripravili štiri ekskurzije, ki so bile na področju Istre. Posamezne točke so bile razpršene od Reke na vzhodu do Buzeta na severu in Pule na jugu. Stratigrafska ekskurzija, ki jo je pripravil I. Ve lic s sodelavci, je bila v zahodni Istri med Rovinjem in Kanfanarfem. Udeleženci so si ogledali karbonatne plasti, nastale na plitvovodnih platformah v času od gornjega doggerja do srednje krede. V tem časovnem razponu so geologi ločili tri megasekvence, ki so med seboj ločene z dvema izrazitima emerzijama (kopnima fazama). Sedimentološko ekskurzijo je pripravil l. Tišljar s sodelavci. Potekala je v jugozahodni Istri med Pazinom, Rovinjem in Banjolami. Prvi del terenskega dela se je odvijal na cikličnih plitvomorskih karbonatnih sedimentih gornjega titona in beriasija ter na spodnjeaptskih lagunskih apnencih in aJbskih transgresivnih karbonatih. Drugi del terenskega dela je bil na kamninah gornjega alba in spodnjega cenomana. A. Gabric je s sodelavci na naslednji ekskurziji predstavil mineralne surovine Istre. Posamezne točke so bile na ležiščih boksita, v kamnolomih arhitektonskogradbenega kamna in kvarcitnih peskov. Hidrogeološko, inženirskogeološko in speleološko ekskurzijo je s številnimi sodelavci pripravil B. Biondic. Potekala je na področju med Reko in Pazinom. Udeleženci so spoznavali probleme oskrbe z vodo mesta Reke, sanacije večjih plazov in izdelave tunela Učka. Sklepni del je bil ob poznani Pazinski jami. Kongres sta, poleg več soorganizatorjev, organizirala Hrvaško geološko društvo in Inštitut za geološke raziskave iz Zagreba, pod pokroviteljstvom Ministrstva za znanost in tehnologijo Republike Hrvaške. Že pred kongresom so predavanja, izvlečke predavanj in besedila k posterjem ter vodič štirih ekskurzij natisnili v izjemno natančno izdelanih in ličnih publikacijah, kar je nedvomno še prispevalo k uspešno zaključenemu srečanju. Štiridnevno druženje z geologi iz Hrvaške, ki želijo, da bi kongres postal tradicionalen, je bilo v jesenski Opatiji prav prijetno. Osebne vesti OB IZVOLITVI DR. ANDREJA KRANJCA ZA DOPISNEGA ČLANA SAZU Ivan Gams Volilna skupščina SAZU je junija 1995 izvolila krasoslovca dr. Andreja Kranjca za izrednega člana Slovenske akademije znanosti in umetnosti. Sodelavci naše revije smo veseli priznanja, ki ga je dosegel član našega uredniškega odbora in eden najbolj plodnih sodelavcev NJ vse od prvega članka v 30. številki NJ leta 1966 do danes. Čeprav je Andrej Kranjc po rodu Ljubljančan (rojen 5. novembra 1943, v Lju bljani je tudi končal srednj o šolo in leta 1971 fakulteto s študijem geografije in arheologije), je prva raziskovanja krasa usmeril na Dolenjsko . Na dolenjski kras ga je privedla udeležba pri mnogih ja marskih odpravah v okviru jamarskega kluba Železničar, ki mu je bil obdobno tudi predsednik. Še kot študent se je lotil površinskega in podzemeljskega krasa Kočevskega polja in dobil za diplomsko nalogo študentsko Prešernovo nagrado. Potem ko je leta 1966 postal sodelavec Inštituta za raziskovanje krasa SAZU (zdaj ZRC SAZU), je nadaljeval z raziskavo ribniške Male gore in zanjo dosegel zvanje magistra. Nato se je lotil sosednjega velikolaščanskega krasa . Poglobljenost v speleologijo in kraško geomorfologijo se je izkazala pri njegovih analizah za dobro podlago regionalnega krasoslovja. Na podlagi raziskav in literature je nastal pregled dolenjskega krasa v njegovi knjigi Dolenjski kraški svet (Novo mesto, 1990). Polovico knjige zavzemajo osnovni podatki o jamah. Kot nas prepriča posebna številka NJ (št. 30, 1988) z naslovom Gradivo za slovensko speleološko bibliografija, je A. Kranjc največ poročil o jamskih raziskavah objavil prav v naši reviji. Po Kranjčevi zaslugi smo dobili številne preglede jam še za druga kraška območja. To mu je olajšal prenos podatkov iz slovenskega katastra jam v računalniško datoteko, ki jo je uvedel v postojnskem Inštitutu za raziskovanje krasa in posredoval tudi osrednjemu katastru JZS. Ko se je lotil raziskave preoblikovanja jamskih sedimentov med vodnim prenosom po jamah, je bolj kot prej postala območje njegovega zanimanja vsa Slovenija. Študija, s katero je dosegel naslov doktorja znanosti, objavljena paje bila pri ZRC SAZU v angleškem jeziku, je prva monografija o tej problematiki v svetu. To napoveduje že njen, tu poslovenjeni naslov Recentni fluvialni jamski sedimenti, njihovo nastajanje in vloga v speleogenezi. Dela 1 Inštituta za raziskovanje krasa, Dela 27, IV. r. SAZU, Ljubljana 1989, 167 s. Naštete so le glavne Kranjčeve objave. Vseh je blizu štiristo. Mnoge so izšle v tujini. Zadnja leta je med njimi vedno več takih o zgodovini jamoslovja in krasoslovja na slovenskih tleh. Mnogo teh člankov je izšlo v NJ. Za nekatere ga je zaprosilo uredništvo. Za Kranj ca je namreč znano, da ne odkloni za širšo skupnost potrebnega dela. Zato je bil med drugim urednik Geografskega vestnika in je še glavni urednik glasila postojnskega inštituta Acta carsologica. Da mu večletno vodenje tega inštituta ni vzelo malo časa, si ni težko predstavljati. Posebej pa moramo omeniti, da je kljub temu večkrat prevzel organizacijo prireditev v imenu slovenske jamarske zveze, posebno ob proslavljanju stoletnice organiziranega jamarstva na slovenskih tleh. Da je k zgodovini slovenskega jamarstva prispeval mnoga nova spoznanja, najbolj vedo prav bralci naše revije. Odmevi DISKUSIJA O ČLANKU JAMA KLOKA IN ZAČETJE ŠUŠTERŠIČA Miha Brenčič  Uvod Kras je v vsej svoji pestrosti skrivnosten in zagoneten. Navkljub temu, da pokriva med 7 in 10 % kopne zemeljske skorje (Ford & Williams 1989; 6) in intenzivnemu razvoju ved o krasu v zadnjem stoletju, se zdi, da sta njegov nastanek in razvoj še vedno slabo razumljena. Do tega sklepa pridemo, če dosežke raziskav na krasu primerjamo z dosežki drugih ved o Zemlji. Vzrok za tak razkorak je predvsem ekonomske narave, saj so sredstva, ki so investirana v druge, razvitejše vede, neprimerno večja. Ekonomska podrejenost preučevanja krasa pa ima za posledico, da se s to problematiko, v primerjavi z drugimi področji, ukvarja le peščica bolj ali manj zanesenjaških raziskovalcev, ki so pogosto prisiljeni, da postavljajo hipoteze in teorije brez ustrezne podpore eksperimentalnih, na terenu pridobljenih podatkov. Pri tem ne mislim na rezultate skromnih laboratorijskih študij ali na preprosto merjenje .in kartiranje kraških objektov, temveč na kompleksne, regionalne študije. Te bi morale bitj namenjene predvsem podrobnemu preučevanju razvoja krasa in bi vključevale širok spekter najrazličnej­ ših geoloških raziskav. Brez teh podatkov bo razvoj krasoslovja omejen le na interpretacijo že obstoječih podatkov in na vključevanje podatkov, do katerih so pri šle druge stroke, ki se ukvarjajo s sorodnimi problemi. Hkrati pa opažamo, da se v krasoslovju dognanja nekaterih strok, npr. hidrodinamike v kamninah, sedimentologije in geokemije pogosto premalo upoštevajo. Seveda krasoslovju zadnjih let ni mogoče očitati neizvirnosti, saj je v zadnjem času razvilo veliko novih teorij. Vendar gre pri tezah, ki jih lete podajajo, predvsem za reinterpretacijo že znanih podatkov in ne za podajanje svežih, terenskih rezultatov. Toda kljub temu predstavljajo znaten korak naprej. Del teh teorij in rezultate svojih raziskav ter teoretičnih izvajanj je v prejšni številki Naših jam predstavil Šušteršič v članku Jama Kloka in začetje (Šušteršič 1994b). Avtor se v veliki meri vrti okoli idej, ki sta jih podala Lowe (1992) in Worthington (1991) v svojih doktoratih. Obe deli sta bili prav tako predstavljeni v prejšni številki Naših jam (Šušteršič 1994a, 1994c ). Pri tem je potrebno poudariti, da je Šušteršič prišel do podobnih sklepov kot Lowe in Worthington. Za razliko od obeh avtorjev predvsem na podlagi zelo natančnega kartiranja kraškega površja in merjenja številnih jam. Šušteršičeve teorije in izvajanja vnašajo svež veter v razumevanje razvoja krasa, hkrati pa, tako kot vsaka nova teorija, odpirajo nešteto novih vprašanj in sprožajo kopico ugovorov. Freatični rovi Osnova Šušteršičevega članka je teorija o začetju. Ker je leta vezana na freatično Naše jame 37, 1995 181 (prežeto) cono v hidrogeološkem profilu, je avtor veliko pozornost posvetil prav dokazovanju freatičnega nastanka jame Kloka. Vendar je po mojem mnenju dokazovanje freatičnega nastanka tako kratke jame zgolj na podlagi njenih morfoloških lastnosti nezadovoljivo. Oglejmo si to nekoliko podrobneje. Ker je rov kratek, je prostor jame izpostavljen številnim podnebnim vplivom, ki v znatni meri preoblikujejo obliko rova in sten. To navaja tudi avtor sam, ko trdi, da je matična kamnina zelo razpokana in da je zaradi krušenja strop rova popolnoma gladek (Šušteršič 1994b: 13). Znaten vpliv "nekraških" pojavov lahko opazimo tudi iz tlorisa in prečnega profila jame (o.c., slika 2). Avtor freatični izvor jame dokazuje tudi s pojavom faset pod sigo in hlebčastih vdolbin v stropu (o.c.: 13). Toda ali so lahko fasete same po sebi že dokaz freatičnosti? V danes aktivnih vodnih jamah lahko opazimo nešteto faset na različnih mestih, pa vendar te jame trajno niso v prežeti coni. Fasete so lahko tudi rezultat cirkulacije zraka (Slabe 1994: 53). Kontakt kamnine s sigo, kjer so fasete, lahko napeljuje tudi na obsedimentne oblike ali pa celo na polzenje vode na kontaktu med sigo in kamnino. Kot dokaz freatičnega razvoja navaja avtor tudi številne kanalčke lečastih oblik decimetrskega premera (Šušteršič 1994b: 13, 14). Toda ali drži, da lahko ti kanalčki nastajajo le v freatični coni? Morda so le rezultat viseče podtalnice, ki jo v krasu pogosto zasledimo. Avtor navaja, da je jama brez kakršnih koli sledov preoblikovanja z odprto gladino podzemne vode ali sledov neprežete cone in prenikujoče vode (o.c.: 14). Ali ni to za jamo, ki od jam v zaledju Planin skega polja v smeri proti Ljubljanskemu barju leži na najvišji nadmorski višini, nekoliko nenavadno? Čeprav Šušteršič nikjer neposredno ne navaja, da je potek rova vzdolž Jezike ali oblezičnih ploskev dokaz o nastanku rova v freatični fazi, se tega občutka pri branju članka ne moremo znebiti. Toda ali rovi, ki se razvijejo ob lezikah ali vzporedno z njimi, nastanejo le v freatični coni? Morda se problematičnosti razvoja rovov vzdolž Jezik kot dokaza freatičnosti zaveda tudi avtor sam, saj pri argumentaciji s pomočjo Jezik zaide v protislovje. Pri opisu jame trdi, da je nastala vzdolž oblezičnih ploskev (o.c.: 15), v nadaljevanju poglavja o začetju pa pravi, da skladanja smeri rova z vpadom skladov zaradi podornega preoblikovanja ne smemo jemati preveč resno (o.c.: 21). Statistični in fraktalni modeli Šušteršič tako kot v številnih drugih svojih člankih tudi tukaj namenja veliko pozornosti natančnim terenskim meritvam. V slovensko krasoslovje je prav on prvi uvedel zelo natančno merjenje geoloških elementov, saj so meritve v tako zapletenem sistemu, kot je kras, nujno potrebne, razbrati, medsebojne odnose elementov, ki ga sestavljajo. V članku so predstavljene številne plo skve Jezik, razpok in različnih ploskev. Ker je večina terenskih meritev opravljena s kompasnim poligonom ali pa so te meritve opravljene z geološkim kompasom, je nenavadno, da podaja avtor rezultate mnogo natančneje, kot je možno izmeriti z uporabljenimi inštrumenti. Seveda so rezultati posledica račun­ skega postopka, pri premicah pa je rezultat nujno potrebno podati v takšni obliki. Tako natančno podajanje je neprimerno tudi zato, ker uporabljene enačbe le opišejo pojav in ne predstavljajo pojava samega, torej so le nekakšen model pojava. To lahko ponazorimo na primeru Jezike. V tektonsko nepoškodovani kamnini jo lahko predstavimo z ravnino, toda natančen pregled pokaže, da je še tako ravna Jezika nepravilno valovita in da se meritve vpadov vzdolž nje med seboj razlikujejo. Zato je vsaka enačba, s katero opišemo neki pojav, le model, ki je statistično definiran. Zaradi tega je škoda, da avtor pri tako podrobnem navajanju enačb ne navaja števila meritev, na podlagi katerih je enačba definirana, in korelacijskega koeficienta, ki bi vsaj približno nudil vpogled, v kakšni meri se meritve skladajo s predpostavljeno enačbo. Če pa je za izračun uporabil deterministični model, bi moral to v tekstu navesti. Podobno velja tudi za uporabo fraktalov, ki so prav tako le eden od matematičnih modelov. Fraktalna geometrija je lahko le geometrijski model za opis kakega naravnega pojava, npr. hrapavosti ali za vitosti (Stoyan & Stoyan 1994), ne more pa to biti njihova lastnost, kot trdi Šušteršič za fraktalno dimenzijo razpok (Šušteršič 1994b: 20). Celo nasprotno, nekateri matematični modeli so za nekatere pojave, ki imajo navidezno zelo izrazite fraktalne lastnosti, mnogo primernejši in preprostejši (Stoyan & Stoyan 1994). Slabost fraktalne geometrije pa je, da nam pojav opiše le z eno vrednostjo (Stoyan & Stoyan 1994). Tako je preprosta enačba premice ali ravnine v prostoru pogosto mnogo bolj informativna. Statistična homogenost Čeprav gradi avtor svoje sklepe na osnovi opazovanj v jami Kloka, lahko iz teksta razberemo, da je do ugotovitev, ki jih predstavlja, prišel predvsem z opazovanjem jam v širšem zaledju Planinskega polja in s pomočjo natančnega geološkega in geomorfološkega kartiranja tega območja. Zato nas preseneča, da svojih argumentov ne izpeljuje iz kompleksnejših jamskih sistemov in rovov, kot je npr. Najdena jama, temveč na tako kratki in plitvi jami. Vzrok za to je, predpostavljam, v njegovem mnenju, da so podatki za velike jame premalo natančni. Na to namiguje, ko v poglavju Položj jame v speleogenetskem prostoru (o.c.: 15) citira svoje delo o Najdeni jami (Šušteršič 1982). Prav gotovo je manjšo jamo laže podrobno obdelati in podati natančne podatke o njej, kot pa veliko in tehnično zahtevno jamo. Vendar pa zaradi tega, ker svoje argumente naslanja na opazovanja v zelo kratki jami, ki predstavlja zanemarljivo majhen delež kraškega sistema v zaledju Planinskega polja in je za nameček izpostavljena številnim "nekraškim" dejavnikom, krši načelo statistične homogenosti. Tega v krasu, ki je zelo zapleten sistem s številnimi neznankami, ne smemo dopustiti. Na podlagi tega načela lahko izvajamo sklepe o kakem pojavu šele takrat, ko je na razpolago dovolj velik vzorec. Bodisi tako, da je vzorčenje izpeljano na celotnem obravnavanem področju, bodisi na dovolj velikem izseku prostora, ki je za naš pojav reprezentativen. To pa jama Kloka prav gotovo ni. Zato bi moral, pri tako pomembni teoriji, kot jo uvaja članek, večji del argumentacije sloneti na opazovanjih iz velikih jam, ki so manj prizadete z zunanjimi dejavniki in ki predstavljajo bolj reprezentativen vzorec. Naj si bodo podatki iz kratkih jam še tako popolni in podrobni in čeprav iz ozadja teh podatkov lahko slutimo, da so argumentacije, ki slone na njih, vpete v širše področje, ne morejo nadomestiti podatkov iz večjih jamskih sistemov. Takšni podatki so lahko le kamenček v mozaiku, ne pa nosilci teorije, ki skuša razlagati regionalni razvoj. Vloga dolomita Poleg apnencev so dolomiti najbolj razprostranjena kamnina v Sloveniji. Zasledimo jih v najrazličnejših delih stratigrafskega stolpca, od permskih dolomitov, prek triasnih, jurskih in zgomjekrednih. Pogosto se v stratigrafskem stolpcu izmenjujejo z apnenci. Kljub temu njihovo razprostranjenost zelo slabo poznamo. Pregled osnovne geološke karte pokaže velika neskladja med posameznimi kartami (Trebušak 1992) in napeljuje na misel, da je definicija dolomita dokaj raztegljiva. Že površen pregled dolomitov po geoloških obdobjih pokaže, da se med seboj zelo razlikujejo, tako po nastanku kot tudi po številnih drugih lastnostih. Podobno raznoliko vlogo igrajo tudi pri razvoju krasa. V nekaterih dolomitih kraške pojave zasledimo, pri drugih je do kraških pojavov prišlo v njihovi neposredni bližini, zopet pri tretjih ne opazimo nikakršne povezave s krasom. Nastanek in razvoj dolomita je še v veliki meri nepojasnjen, nejasne so tudi njegove geokemične lastnosti. Zato nekateri strokovnjaki vprašanja, povezana z dolomitom, preprosto poimenujejo kar dolomitni problem. Šušteršič je odločilno vlogo pri začetju namenil prav dolomitu. Vendar pri tem ne gre za pravi dolomit, saj sam pravi, da je to psevdomikrosparitni, delno dolomitizirani apnenec (Šušteršič, 1994: 10). V članku ga imenuje dolomit, predvsem zaradi preprostejšega opisovanja. Zelo natančno je predstavil tudi lego obravna vanih jam glede na njihov položaj v stratigrafskem stolpcu. Šel je celo tako daleč, da predstavlja lego vsake posamezne dolomitne Jezike. Pri začetju so po avtorjevem mnenju odločilno vlogo odigrale raztopine, ki so iz dolomita pronicale v apnenec, tako na strani 19 pravi: "Tako bi začetkoma voda lahko pronicala skozi dolomitno skladovnico in se zasitila glede na dolomit, a ostala agresivna glede na apnenec. Od tod bi bočno prodrla v apnenec in sprožila začetje na široki črti vzdolž kontakta." Avtor je verjetno imel v mislih fizikalnokemične pogoje v kamnini v neposredni bližini površja, ker nikjer ne navaja, da gre za spremenjene pogoje v globljih delih zemeljske skorje. Pri fizikalnokemičnih pogojih blizu površja je mehanizem, kot ga predlaga Šušteršič, s stališča današnjega znanja o termodinamiki mineralov kalcita in dolomita, ki skoraj v celoti tvorita obe kamnini, nemogoč. Če je termodinamika in kinetika obarjanja in raztapljanja kalcita zelo natančno poznana, pa je poznavanje dolomitnih procesov, kljub številnim naporom, mnogo slabše. V današnjih pogojih sedimentacije se dolomit izloča iz raztopine le izjemoma, čeprav je morska voda zelo prenasičena z njim. V geološki preteklosti je dolomit nastajal v najrazličnejših okoljih. V grobem lahko ločimo zgodnjediagenetski dolomit in poznodiagenetski dolomit, ki se med seboj razlikujeta po velikosti kristalov, po urejenosti kristalne rešetke in vsebnosti kalcija in magnezija. Zaradi tega so njegove termodinamske lastnosti in kinetika raztapljanja dokaj raznolike in se razlikujejo od dolomita do dolom ita. Skoraj nepoznan je vpliv strukture kamnine na njeno raztapljanje. Tako je na primer hitrost raztapljanja v odvisnosti od velikosti zrn poznana le kvalitativno. Kamnine z večjimi kristali ali zrni se praviloma raztapljajo počasneje. Ravnotežna konstanta raztapljanja kalcita je mnogo višja kot ravnotežna konstanta dolomita, zaradi tega je voda, ki je nasičena na dolomit, praviloma nasičena tudi na kalcit. Dodatno pa proti raztapljanju apnenca z vodo, ki je prenasičena z dolomitom, govori tudi njegova hitrost raztapljanja, ki je za nekaj redov velikosti počasnejša. Zaradi tega se s kalcitom voda nasiči mnogo hitreje kot z dolomitom. Da bi laže ilustriral topnost kalcita z vodo, ki je nasičena na dolomit, sem predpostavil preprost konceptualni model, podoben shemi, ki jo postavlja Šušteršič (o.c.: 19). Pri tem voda iz dolomitne skladovnice vertikalno pronica v apnenčevo skladovnico in se na svoji poti zasiti z dolomitom. S pomočjo numeričnega geo kemijskega modela PHREEQE (Parkhurst et al., 1980) sem izračunal stanje nasičenosti raztopine v dolomitu in njeno agresivnost na apnenec pri konstantni temperaturi (za predstavljeni diagram je izračun potekal pri 9° C) in pri parcialnem tlaku C02 pC02=1025 . Ker nam do sedaj dostopni podatki ne omogočajo modeliranja raztapljanja kamnin z različno strukturo in stopnjo dolomitizacije, sem pri izračunu predpostavil, da gre za čisti dolomit in ne delno dolomitiziran apnenec. Rezultati izračuna so prikazani na diagramu (slika 1). Termodinamski podatki za slovenske dolomite so skoraj nepoznani. Nekaj meritev je za področje Trnovskega gozda izvedel Urbanc (1993), vendar je po mojem mnenju meritev potekala prekratek čas, da bi dala zadovoljive rezultate. Zato sem izračun izvedel na podlagi literaturnih podatkov za dolomit z neurejeno kristalno rešetko. katerega konstanta topnosti maša 1017 09 (Moore 1989). V diagramu so rezultati izračuna prikazani s pomočjo indeksov nasičenja (SI Kalcit, SI Dolomit). Indeks nasičenja za posamezen mineral je logaritem kvocienta med produktom koncentracij ionov v raztopini, ki sestavljajo mineral, in konstanto raztapljanja tega minerala (Sikal= aCa2+ aCO~/KkaJ). Vrednosti in deksa, ki so manjše od nič, kažejo na to, da je raztopina, v kateri se nahaja mineral, nanj agresivna in se mineral zaradi tega raztaplja. Vrednosti večje od nič pa govore zato, da je voda prenasičena nanj in da bi se praviloma moral iz nje obarjati. Iz diagrama vidimo, da lahko voda, ki priteče iz dolomita, raztaplja kalcit in s tem apnenec le takrat, ko je nenasičena tudi glede na dolomit. Prav gotovo dolomit pri zakrasevanju pogosto odigra zelo pomembno vlogo. Da pa bomo lahko ugotovili, v kakšni meri in kakšna je njegova vloga, bo potrebno pridobiti še veliko eksperimentalnih podatkov o njegovem raztapljanju. Pri tem se velja še ozreti na Šušteršičevo gledanje na poromost dolomita. Stopnja nasičenosti kamnine z vodo v freatični coni je odvisna od deleža por, ki so med seboj povezane. To lastnost imenujemo poroznost. Z njo pa je povezana tudi prepustnost. Geneza por je dokaj raznolika, toda vsaka kamnina je ne glede na svoj nastanek porozna. Nekatere kamnine so zelo porome, druge slabo in dajejo videz kompaktne trde gmote. Vsaka od teh kamnin pa je pod določenimi pogoji prepustna. Včasih le zaradi udobnosti in velikih razlik v prepustnosti in DOLOMITNI VODONOSNIK Stanje nasičenosti v raztopini poroznosti, zlasti v aplikativni hidrogeologiji, nekatere kamnine imenujemo neprepustne. Zato je avtorjev stavek pri razlagi začetja: "Medtem ko je apnenec kompakten, je dolomit porozen." (Šušteršič 1994b; 19) nepravilen. Obe kamnini sta porozni, vendar ima apnenec, v danem primeru, verjetno slabšo poroznost kot dolomit. Sekundarna penetracija Kamnina, v kateri je nastal kras, se neprestano raztaplja. Kraški kanali se ves čas povečujejo. S tem narašča tudi njihova pretočna kapacieta. Zaradi tega se gladina podzemne vode v nekem času zniža za višino, ki ustreza povečanju kanalov pod njo. Prav tako se zaradi tega spreminja s časom porazdelitev hidrostatičnega tlaka. Takšna razlaga govori proti konceptu bočne penetracije iz inicialnih kanalov skozi razpoke pri začetju, kot jo podajata Lowe (1992: 410) in Šušteršič (1994b: 24). Če je prišlo do nastanka kanalov, je zaradi tega tlak v vodonosniku na tej globini, kjer so nastali inicialni kanali, že nekoliko upadel. Tako ni nobenega razloga, da bi voda penetrirala v razpoke pod nižjim tlakom, če ni vanje penetrirala že prej, ko je bil v vodonosniku še višji tlak. Tudi pojav nateznih napetosti (Šušteršič 1994b: 24), ki bi se pojavile kot posledica toka podzemne vode, se ne zdi smiseln. Natezne napetosti, ki bi lahko nastale pri tem, so mnogo majše od normalnih napetosti, ki vladajo v kamnini, in tako so tudi deformacije, ki bi nastale kot posledica nateznih napetosti, malo verjetne. Zaradi tega se s pojavom se kundame penetracije iz primarnega kanala (Šušteršič 1994b: 24) ne morem strinjati. Pojav sekundarne penetracije vnaša nejasnosti tudi v razlago začetnih razvojnih faz krasa s pomočjo inicialnih kanalov, ki v Šušteršičevih razlagah začetja igrajo pomembno vlogo (Šušteršič 1994b: 13). Te kanale definira na podlagi njihove morfologije, eliptičnega prečnega profila in največ nekaj decimetrskega premera. Iz razlage sekundarne penetracije sklepamo, da imajo sekundami kanali še manjši premer kot primarni kanal. Kako torej, le na podlagi morfologije, med seboj ločiti primarni in sekundarni kanal? Sklep V članku Jama Kloka in začetje je Šušteršič predstavil nekatera svoja opa zovanja o razvoju krasa v zaledju Planinskega polja, do katerih je prišel z natančnim kartiranjem in meritvami. Za rezultate svojih meritev in teoretične razlage je našel potrditev v teorijah Worthingtona (1991) in Lowa (1992), ki jih je tudi predstavil skozi svoj članek in hkrati tudi v ločenih recenzijah (1994a, 1994c ). Zlasti pri razlagi začetja se je naslonil na Lowa (1992). Lowejev prispevek je razumeti predvsem kot velik napredek v konceptualnem smislu. Postavil je nov konceptualni model razvoja krasa. Pri tem izhaja iz evolucijskega pogleda na kras, ki se neprestano spreminja in razvija. Od tod sledi logičen sklep, da se je razvoj krasa pričel v neki točki časa in prostora, saj ima vsak dinamičen proces svoj začetek. In prav začetku krasa, začetju, se je posvetil Lowe in s tem naredil velik korak naprej v razumevanju geneze krasa. Doslej je velika večina avtorjev obravnavala le razvoj krasa, o začetku tega razvoja pa se ni spraševala ali pa ga je površno odpravila. Pri Lowejevi argumentaciji preseneča odsotnost kvantitativne obravnave kraških pojavov in procesov, kar je s stališča današnjega znanja o krasu skoraj nedopustno. Od kvantitativne argumentacije se na nekaterih mestih skoraj eksplicitno distancira. Zaradi tega je delo na nekaterih mestih dokaj nepregledno in nejasno. Tako nas ne preseneča, da rezultatov numeričnih mo delov, povezanih s študijami razvoja krasa, ne upošteva ali pa jih preprosto ne ra "neobičajne" procese, ki v naravi sicer nastopajo, a so prej izjema kot pravilo, pri tem pa popolnoma zanemari "običajne karbonatne procese", ki da pri začetju igrajo zanemarljivo vlogo. S tem stališčem se nikakor ne morem strinjati. S pravilnim razumevanjem karbonatne kemije in kompleksne hidrodinamike vode med diagenezo lahko začetje razložimo tudi s klasičnimi procesi raztapljanja v sistemu CaC03 (CaMg(C03)2}C02H20 ali pa v kombinacijah tega sistema z Lowejevimi "neobičajnimi" procesi, nikakor pa ne z odsotnostjo karbonatnega sistema. ODGOVOR NA DISKUSIJO M. BRENČI ČA France Šušteršič Raziskovalec, ki mu misel zaide izven priznanih okvirjev, se znajde na razpotju. Svoja razmišljanja lahko "na ogled postavi", kakršna so in si dovoli nekaj predrznosti. Lahko pa tudi varno čaka do tedaj, ko bodo idejo že večkrat zapisali in vsestransko podprli drugi, potem pa se prepira za prioriteto. Če se odloči za prvo pot, je neusmiljena razprava neogibna, a le tako se štrline okrešejo in misli iz čistijo. Z marsikatero razpravljavčevo pri pombo se strinjam. Nekaterih pa ne morem sprejeti in sodbo prepuščam bralcem. Da bi se laže orientirali, svoja stališča v nadaljnjem navajam po poglavjih in odstavkih Brenčičeve diskusije. Uvod, 3. odstavek: Razpravljavec me je prisilil, da bom zapisal podrobnosti, kakršne deklice zaupajo "svojemu ljubemu dnevniku", možaki pa jih povedo v intervjuju ob odhodu v pokoj. Poudariti moram, da se ne "vrtim" okrog teorij D.J. Loweja (1992) in S.H.R. Worthingtona (1991 ). Slejkoprej je (bil) moj končni cilj razložiti od davna mi znan in vsakomur opazen začetni horizont1 v čelu Velike dvorane v Vranji jam? "Idejne temelje" sem položil v člankih "Samogovor o speleogenezi" (F. Šušteršič, 1984) in "S čim naj se ukvarja speleologija" (F. Šušteršič, 1991 ), prvi korak h konkretnosti pa je bil "Spodmol v Dolčku" (F. Šušteršič, 1992/a). Prispevek o jami Kloki (F. Šušteršič, 1994) naj bi  Lowejevo terminologijo uporabljam a posteriori. Mislil sem tudi na začetni horizont v stropu Muellerjeve dvorane Škocjanskih jam. bila naslednja, a ne poslednja stopnja. Do zaključkov sem se prikopal samostojno, na način, ki ga malo dalje navaja tudi diskutant. Ko sem dobil disertaciji D.J. Loweja (o.c.) in S.R.H. Worthingtona (o.c.) v roke, je bilo terensko delo že opravljeno in napisan. Vsekakor sem dojel, da njuno delo moja spoznanja posploši in sem ustrezno reagiral. O tem smo si vsi trije edini. Dodati kaže, da smo raziskovali povsem samostojno in je tudi Lowe vključil nekaj navedkov iz Worthingtona šele tik pred "zdajci". Freatični rovi, 1.4. odstavek: Praksa, da spleleolog iz drobne oblikovanosti sten enoznačno sklepa o nastanku prostora je splošno razširjena, a po mojem menju zgrešena. Zveza je možna, ni pa nujna. Freatičen izvor jame Kloke ugotovimo iz oblikovanosti celote. Alternativ je pet: 1.) Podrti kamini neprežete cone: v tem primeru bi moralo med tč. 1 in 2. stropa manjkati (ker smo tik pod površjem, bi tam zijal še en vhod v jamo). 2.) Podrt tunelski rov: če naj bi to držalo, bi ne smelo biti živoskalnega praga pri tč. 2. 3.) lzsuta tektonska cona: tedaj bi bila vsaj ena stena popolnoma gladka, strop pa vegast, da ne govorimo o skoraj neogibni navzočnosti tektonske breče. 4.) Podrt freatičen rov: če, po ana logiji z bližnjimi jamami, danes dostopni del jame spoznamo za zgornje koleno freatičnega skoka, je razlagi težko ugovarjati. 5.) Prvotna votlina je nastala na popolnoma neznan način, tako da niti razprava o njem ni mogoča: ta možnost preži v ozadju vsake znanstvene razprave, a jo jemljemo kot samoumevno in o njej ne govorimo, dokler se ne pojavijo kritične konkretnosti. Freatični rovi, 4. odstavek: Skupni prerez lečastih kanalčkov le ni tako majhen in pretok skoznje ni mogel biti zanemarljiv. Za svoj nastanek bi zahtevali sorazmeno veliko in časovno precej stabilno telo agresivne viseče podtalnice, kar pa je zelo malo verjetno. V bližnjih jamah opazimo takšne kanalčke v stenah nedvomno frea tičnih kanalov. Razpravljavčeva pripomba bi imela večjo težo, če bi bilo kjerkoli pri nas dokazano epikraško pretakanje. Preseki v različnih usekih kažejo, da je za zbirne kanale prenikujoče deževnice značilen Q profil (ki kaže na pragenezo), nikoli pa niso elipsasti ali lečasti. Freatični rovi, 5. odstavek: Razpravljavčeva opazka je smiselna edino, če razlagamo nastanek Planinskega polja z De Martonnovim kraškim ciklom. Več kot tridesetletno raziskovanje Planinskega polja in okolice me je prepričalo, da ta razlaga ne more držati, v jami Kloki pa vidim že odvečne nove dokaze. Pazljiv bralec bo tudi opazil, da nastanka jame in Planinskega polja ne povezujem v neločljivo celoto in se nagibam k misli, da je polje celo mlajše (str. 26, 27). Da v jami in skoraj vsem kraškem podzemlju v bližnji okolici ne opazimo oblikovanja ob gladini podtalnice, je znak, da se je gladina nižala hitreje, kot bi se rovi mogli prilagajati spreminjajočim se razmeram. Neznatne učinke oblikovanja ob gladini podtalnice najdemo edino v posameznih delih Najdene jame, kar pa je v okviru celote skoraj zanemarljivo. Freatični rovi, 6. odstavek: Logika je obratna. Pokazati sem želel, da v freatični coni rovi nastajajo (tudi) ob lezikah in se ne ozirajo na smer "gor"/"dol". Pripomniti moram, da v navedenem kontekstu ne go vorim o freatični fazi, temveč o freatičnih razmerah, oz. da je jama nastala v prežeti coni. Freatični rovi, 7. odstavek: Ko sem zapisal (str. 15), da je jama nastala vzdolž oblezičnih ploskev, sem navedel lokacijo, ne pa smeri. Na str. 2123 sem eksplicitno povedal, da se smer Vodnega rova v Vranji jami ne sklada z nobeno tektonsko smerjo, vključno s slemenitvijo in padnico skladov. Opozoriti sem želel, da v jami Kloki tega ne vidimo, a tudi povedati, da gre morda za drugoten učinek. Ne morem mimo opazke, da je naš strokovni jezik mnogokrat nenatančen in dvoumen. Statistični in fraktalni modeli, 2. od stavek: V enačbah ravnin so prvi trije koeficienti smerni kosinusi, število potrebnih oz. dovoljenih decimalk pa ni odvisno od natančnosti merjenja, temveč od orientacije enotnega vektorja v prostoru. Da bi pri smereh, preblizu ravninam, ki ločujejo oktante, zaradi zaokroževanja ne dobili navidezne vrednosti nič, po dogo voru smerne kosinuse podajamo najmanj s tremi decimalkami. Četrtemu koeficientu sem jih pripisal iz gole estetike, vsebine pa to nima in razpravljavčeva opomba je v tem primeru na mestu. Pri enačbah premic so smerni kosinusi, enako kot prej, podani s tremi decimalkami in adicijske konstante z eno. To je vsekakor bliže realnosti, kot da bi bile zaokrožene na celo. Sorazmerno natančne koordinatne vrednosti niso posledica igračkanja s številkami. Glavna poligona Najdene in Vranje jame sta bila izmerjena teodolitsko, s centimetrsko natačnostjo, enako pa sta bili jami priključeni na GaussKruegerjevo koordinatno mrežo. Stranski poligoni praviloma sestojijo iz ene same vizure ali pa so zaključeni med dvema točkama glavnega poligona. Geološko pomembne točke so odmerjene po polposredni (težko dostopna točka) metodi (F. Šušteršič, 1992/b, 1993), tako da je ocena ponovljivosti okrog decimetra kar realna. Jama Kloka je sicer izmerjena samo s kompasom, vendar bi resnejše napake pri tako majhnih prostorih ne ostale skrite. Na GausKrueger jevo mrežo je priključena z natančnostjo okrog 0,5 metra. Izračunanih smeri ploskev to ne moti, saj so (razen ene izjeme) določene samo znotraj posameme jame. Statistični in fraktalni modeli, 3. odstavek: Kadar zapišemo smer in iznos vpada geološke ploskve, smo že privzeli, da je ta ploskev ravnina. Kadar pa vpade merimo s kompasom, zavestno pozabimo, da so lezike, kot je zapisal razpravljavec, rade valovite. Če naj bi vpade podal po standardni geološki metodi in si dalje pomagal z Wulfovo mrežo, sem moral kot model privzeti ravnino3 . V primeru monoklinale, kot je tu slučaj, sploh ni problematičen. Ker mi je šlo prvenstveno za prostorske položaje ravnin in ne za smerne elemente, sem na ploskvah odmeril pet do šest točk, nato pa ravnine izračunal. Uporabil nisem regresije Z po X in Y (za katero je definiran koeficient korelacije), temveč posplošeno metodo težiščne osi, katere uspešnost ni občutljiva na smer v prostoru. Mera skladanja bi bila v tem primeru x2, navajanje pa se mi je zaradi majhnih odstopanj zdelo pretirano. Statistični in fraktalni modeli, 2. od stavek: V razpravo, kaj so in kaj niso fraktali, se na tem mestu ne želim spuščati. Fraktalna dimenzija se je že dodobra uveljavila kot mera, kako je neki prostor  Preostala razpravljavčeva diskusija je seveda še kako na mestu. vendar menim, da ne zadeva bistva te razprave in ne sodi v Naše jame. organiziran. Ali je to lastnost ali kaj drugega, naj povedo bolj poklicani; vsekakor je izraz fractal properties vsesplošno razširjen in ne vidim razloga, da bi ga ne prevajal dobesedno. Statistična homogenost, l. odstavek: Podatki o velikih jamah so mnogokrat res premalo natančni (v mislih imam geodetsko natančnost), ne velja pa to za Najdeno jamo. Ko sem nekoč dobil nalogo, naj jo opišem in razložim njen nastanek, sem imel samo dve možnosti. Ali jamo nategniti na Prokrustovo posteljo tedaj veljavne speleogenetske teorije in napisati neumnost, ali pa povedati, da jami nisem dorasel ne jaz sam ne teorija. Če sem zapisal, da so "podatki premalo popolni", sem zadnje dvoje zavil po diplomatsko. Najdena jama je bila izmerjena tako natančno, da se ni dalo žonglirati z nivoji in etažami, kar naj bi bilo okostje vsakega opisa in sinteze. Tedaj nihče ni vedel, kaj opazovati in katere podatke zbirati, da bo odgovor sploh možen. V nadaljnjih petnajstih letih sem mislim  to dojel. Da jamo (ali bolje, kraško podzemlje Lanskega vrha) lahko razložim, sem moral priklicati novo speleogenetsko teorijo, ki sem ji dodal svoj delež tudi sam. Statistična homogenost, 3. odstavek: Cigaretni ogorek na koncu pravkar odkrite jame ni ni nič manj prepričljiv dokaz, da jama ni nova, kot če bi bila stena pokracana kakor npr. v Lipiški jami. Jama Klo ka je v kontekstu okoliškega kraškega podzemlja pomembna samo toliko, da z golo eksistenco omogoča oceno najmanjšega vertikalnega razmaha svežnja4 •  To je povedano v Izvlečku, nekoliko poetično pa tudi v drugem odstavku članka, o katerem teče beseda. Worthingtonovo termino Vse drugo je izpeljano iz Vodnega rova v Vranji jami  gotovo pa bi bili brez "zaledja" v Najdeni jami zaključki na majavih nogah. Najdena jama je zakladnica dejstev, ki še kako podpirajo osnovno tezo članka. Sem se ji pa namenoma izognil, da bi zaradi gostega drevja gozd ne izginil. Vloga dolomita, celotno poglavje: Sprejemam razpravljavčevo kritiko in opozarjam, da šolsko znanje ni vedno tudi zadostno. Pripominjam, da mi je pomembnejši kot sam dolomit "transbedding contrast". Raziskave v letu 1995 to oceno potrjujejo. Sekundarna penetracija, 2. odstavek: Z Lowejevo razlago bočne penetracije (pravzaprav je Worthingtonova) se ne strinjam. Res pa je, da moje stališče iz teksta ni jasno razvidno in sprejemam razprav ljavčevo kritiko. Menim, da v času, ko kanali še ne presegajo nekajmilimetrskih dimenzij, vsako odkrušeno zrnce kamnine pomeni oviro, ki na kratko razdaljo sili tok v "obvoz". Te obvoznice seveda ostanejo, po njih pa se voda pretaka po Kirchoffovem zakonu tudi še potem, ko je glavna ovira že odstranjena. Če je tako, bodo "obvozni" kanali verjetno manjši. Opazovanja opozarjajo, da selekcija in koncentracija nista tako hitri, kot kaže "zdrava pamet" in kot tiho privzema Worthington. Sekundarna penetracija, 3. odstavek: Teorija elastičnosti vsekakor predvideva natezne napetosti v stropu. Sprejemam pa razpravljavčevo kritiko, da je tak privzetek v naravnih razmerah naiven. Sekundarna penetracija, 4. odstavek: Vprašanje, kako ločiti primarne kanale od sekundarnih, sva pretresla s S. Worthing  logijo uporabljam a posteriori. tonom in zaključila, da tega zaenkrat ne znamo. Sklep, 3. odstavek: Na pripombe o svojem delu bi moral odgovoriti D. Lowe osebno. Ker pa ni neposredno izzvan in ker dovolj dobro poznam njegovo mnenje, si bom dovolil nekaj opazk. Srž D. J. Lowejevega (1992) dela je utemeljitev pojma začetja. Mehanizmi, ki jih je kot možne nabral po literaturi, so operacionalizacija, ki ni ključnega pomena. Na osnovi posledic bi jih lahko postuliral, ne da bi se sploh spuščal v njihovo fizično vsebino. "Neobičajni" procesi, predvsem oksidacija sulfidov in učinki tako nastale solne kisline, več pomenijo S.R.H. Worthingtonu (1991). Da ni edini, priča prva letošnja (1995) številka revije Environmental geology, ki je posvečena pretežno tej tematiki. Vodilni članek sta napisala S.R.H. Worthington in D.C. Ford, ki je bil še pred kratkim med oporečniki. Po letošnjem obisku v Sloveniji se tudi D.J. Lowe nagiba k mojemu mnenju, daje začetje predvsem funkcija sedimentacije in diageneze, prostorsko pa se rado prekriva s transbedding contrastom5• Mehanizme začetja moramo najprej identificirati in natančno preučiti v naravi  šele potem se bomo lahko pogovarjali o njihovi teži. Torej lahko pritegnem razpravljavcu, ki pravi, da "običajni karbonatni procesi" niso za odmet. PROBLEMATIKI PREVAJANJA IN UVAJANJA NOVIH TERMINOV RAZMIŠLJANJE OB INCEPCIJI Andrej Mihevc  V članku "Jama Kloka in začetje" in v predstavitvi doktorskega dela D. Lowa v rubriki Književnosti je v prejšnji, 36. številki Naših jam F. Šušteršič uvedel v slovensko krasoslovno literaturo termina "začetje" in "rast". Izraza naj bi bila enakovredna izrazoma "inception" in "gestation", kot jih uporablja v angleščini njihov avtor D. Lowe. Namen mojega prispevka ni razmišljanje o potrebi po uvajanju novih terminov, želel pa bi opozoriti na jezikovno pravilnost in semantično ustreznost njunih prevodov. D. Lowe meni, da bi bilo smiselno zaradi novih pogledov in spoznanj, inicialno fazo oziroma zgodnjo speleogenezo (initiation) razdeliti na dve fazi. Prva od njiju, "inception phase" se konča z vzpostavitvijo gravitacijskega laminarnega toka v kanalu, druga faza, "gestation" pa se dovrši s pojavom turbulentnega toka. Namen "ukinitve" stare utečene faze je v tem, da se z novo razdelitvijo usmeri pozornost v tiste mehanizme, ki so vzrok samemu začetku speleogeneze. Da poudari vsebinsko razliko s starim terminom, da novima fazama seveda drugačni imeni  prvo fazo imenuje "inception", kar bi lahko prevedli kot začetek, zametek, pa tudi spočetje, drugo fazo pa "gestation" kar prevedena pomeni brejost, nosečnost. Termina sta pomensko izrazita, oba prenešena iz živega sveta ter ju zato ne moremo zamešati in seveda tudi ne smemo zmešati s starim, bolj splošnim terminom "initiation" oziroma "initial", ki jih prevajamo kot začetek in začetna (inicialna faza). Problem, ki se je pojavil, je slovenjenje obeh novo uvedenih terminov. Termin "inception" ima v slovarjih več pomenov, torej ga lahko prevajamo različno. Vendar pa, ker se "inception" po Loweu v speleogenezi nadaljuje z "gestation", ki je v osnovnem pomenu le nosečnost ali brejost, ta drugi pomen v posledično  vzročnem nizu določa tudi prevod prvega, ki je tako nujno le spočetje in ne kaj drugega. "Gestation" ne more biti rast, rast jame se začne šele po pojavu turbulentnega toka ob njeni dovršitvi. Predlagam, da se poizkuša ohraniti čimbolj izviren prevod. V nasprotnem primeru, če prevedemo lowejevski termin "inception" v bolj splošnega, v "začetje", termin "gestation", ki nedvomno pomeni nosečnost, brejost, pa v splošno "rast" kot je to naredil F. Šušteršič, se izgubi seman tična moč obeh terminov, oziroma, če se izrazim na isti "valovni dolžini", izgubi se njihova "potenca". S predlagano delitvijo na fazo spočetja in fazo brejosti se izognemo nepotrebnim zapletom pri napačni rabi, oziroma zamenjevanju terminov inicialni in "začetni". Še večja verjetnost zmede je pri prevodih nazaj v angleščino, ko bi se kaj lahko "začetno" (v smislu F. Šušteršiča) pre vedlo kot "initial" in ne kot "inception", ter bi se na tak način popolnoma izgubila lowejevska misel. Termini in sheme, vzeti iz živega sveta niso v krasoslovju nič novega. Z uvedbo dveh novih bomo razvoj neke jame terminološko razširili oziroma zožili na faze od spočetja, brejosti (nosečnost je vezana bolj na človeka), pa preko že utečenih mladega, zrelega, starega do pokopanega, fosilnega stadija. In če se ne motim, bodo speleologi, pospešeno iskali tisto fazo, ki je začetek začetka in katere ime bomo postavili pred spočetje. Seveda pa lahko ostanemo tudi pri starem terminu ali pa angleških terminov in Lowea v slovenščino sploh ne prevajamo. O NASTAJANJU ZAKONA O PODZEMNill JAMAH Andrej Mihevc  Na ozemlju Slovenije je že leta 1922 veljal Zakon o varstvu redkih ali za Slovenijo tipičnih in za znanstvo pomembnih živali in rastlin in o varstvu špilj. Po drugi svetovni vojni je bilo varstvo jam urejano z različnimi zakoni, zadnji med njimi je bil Zakon o naravni in kulturni dediščini. Vsi ti zakoni so varovali samo nekatere podzemne jame, niso pa sistemsko urejevali varstva podzemnih jam. Po osamosvojitvi Slovenije je bil leta 1993 sprejet zakon o varstvu okolja, ki določa, da so jame naravno javno dobro. Za njihovo varstvo pa je predvidel sprejetje posebnega varstvenega zakona. Strokovna služba na tedanjem Zavodu za varstvo naravne in kulturne dediščine pa je pričela zbirati gradivo za novi zakon. Na tej stopnji se je odzvala Jamarska zveza ter osnovala Komisijo za pripravo delovnega besedila zakona pri predsedstvu JZS. Komisija je po več sestankih, tudi v klavzuri v Rakovem Škocjanu, izdelala 44 členov dolg predlog z naslovom Delovno besedilo za Zakon o naravnih jamah in jamarski dejavnosti. Besedilo je bilo, kot pove naziv nedokončana, delovna verzija. V zvezi z njim je bilo nekaj hude krvi znotraj JZS, zapi san pa je ostal v sobotni prilogi Dela objavljeni prispevek F. Šušteršiča ter Mihe kot uvodnik v Naših jamah 36. Delovno besedilo zakona poleg varstvenih členov opredeljuje tudi status JZS, kataster, jamarsko dejavnost in status reševalne službe. Za JZS predvidi status javne službe, obenem pa tudi ambiciozno uredi njeno financiranje z dobičkom od turi stičnih jam. Delovno besedilo je bilo napisano precej naivno in nekonsistentno, vendar je doseglo svoj namen. Poslano je bilo poslanskim skupinam v Državnem zboru. Nanj se je odzval poslanec Državnega zbora Zmago Jelinčič in vložil v zakonodajni postopek svoj predlog zakona. Jelinčičev predlog je po obsegu in številnih rešitvah močno podoben Delovnemu besedilu JZS. V uvodu tudi pravi, da ga je pripravil v sodelovanju s pred stavniki JZS. Ne morem pa se strinjati z njegovo oceno stanja, kjer pravi: "jame so raziskovali tujci, ker so imeli dovolj sredstev, da so si to lahko privoščili. Slovenci smo bili zgolj delovna sila in drugorazredni jamarji." Predlog zakona je bil predložen v redni zakonodajni postopek v začetku leta 1994. Predlagatelj je hotel stvar pospešiti, zato je kmalu po tem predlagal, da bi se zakon sprejel po hitrem postopku, ki predvideva le dve obravnavi v Državnem zboru. Zaradi nekaterih pripomb, zdi se, da predvsem na 40. člen zakona, ki predlaga podržavljenje funkcionalnega zemljišča jame in infrastrukturnih objektov v družbeni lasti. sta Odbor za infrastrukturo in okolje pri Državnem Zboru RS ter Komisija za vrednotenje naravne in kulturne dediščine pri Turistični zvezi Slovenije pripravila javno predstavitev mnenj k predlogu zakona. Namen srečanja je bil pridobitev dodatnih informacij k predlaganim rešitvam iz predloga zakona, ki določajo zaščito ter pogoje in načine go spodarskega izkoriščanja podzemnih jam. Srečanje je bilo pri Škocjanskih jamah konec junija 1994. Zaradi številnih pripomb je Odbor za infrastrukturo in okolje predlagal Jelinčiču, da svoj predlog dopolni. Predlagatelj tega ni naredil, zato državni zbor ob prvi obravnavi predloga 14.9.1994 ni sprejel. Hkrati je Državni zbor predlagal predlagatelju zakona, da skupaj z Vlado Republike Slovenije pripravi nov predlog zakona o podzemnih jamah. Pri tem pa mora upoštevati do obravnave vložena stališča, mnenja in usmeritve. Pripravo zakona je tako spet dobila v roke strokovna služba na Ministrstvu za okolje in prostor. Ta je pripravila stro kovne osnove, zbrala informacije o mnogih stvareh, ne nazadnje o finančnih posledicah zakona ter ga nanovo oblikovala. Predstavniki JZS smo bili s to službo v stalnih stikih. Poizkušali smo ji pomagati z informacijami ali nasveti. Pripravili smo jim obisk tržaškega javnega katastra jam, in jim posredovali informacije o zakonskih ureditvah v drugih državah. Ob posameznih fazah dela smo dobili na vpogled osnutke zakona in nanje dali svoje pripombe. Zadnji tak osnutek zakona (december 1995) se zdi že dokaj končen, predvideva se le še manjše usklajevanje s predlagateljem in, če bo vse po sreči, bo verjetno v kratkem, v nekaj mesecih prišel na dnevni red Državnega zbora in bo morda sprejet ob koncu leta 1996. Kakšen bo zakon v celoti, pravzaprav še ne moremo z gotovostjo reči. Osnutek, ki ga imamo, še ni dokončen, nekaj pa je odvisno še od zakona o koncesijah. Slednje pa prizadene le nekaj tistih društev, ki se ukvarjajo s turističnimi dejavnostmi. Namen zakona je urejanje rabe podzemnih jam kot dela narave, ki ga je treba posebej varovati. Jame razvršča po ranljivosti in določa zanje različne varstvene režime, po katerih deli jame na odprte, jame z nadzorovanim vstopom in jame s posebnim varstvenim režimom. Zakon loči ogledovanje jam od odkrivanja in raziskovanja jam. V poglavju o varstvu, rabi in sanaciji opredeljuje, kdo in pod kakšnimi pogoji lahko raziskuje v jamah. Tu predvideva usposobljenost za jamarstvo, dovoljenje za raziskovanje pa izda, na podlagi mnenja strokovnih služb, minister. Tako dovoljenje morajo pridobiti tudi tujci. Zakon uvaja neprofitno skrbnišvo nad jamami in pridobitno upravljanje, za katerega bo potrebna koncesija. Koncesijsko pravico bo proti plačilu in na osnovi predpisov podeljevala vlada. Vodniško službo opredeljuje kot profesionalno dejavnost, zanjo zahteva strokovni izpit ter vpis v razvid jamskih vodnikov. Predvideva tudi evidenco jam, v katere se lahko vodi. Lastniki zemljišč so dolžni v primeru jamarstva zagotoviti prost, neškodljiv dostop do jame. Zakon vidi potrebo in predvideva vzpostavitev javne evidence jam v Sloveniji. Imenuje jo kataster, ki pa ga nikakor ne smemo mešati s katastrom JZS. Novi kataster oziroma evidenca je mišljen kot javna služba, kjer bo lahko vsakdo dobil osnovne podatke o jamah v Sloveniji. Predlog zakona predvideva, da bi to evidenco vodil Inštitut za raziskovanje krasa. Nove podatke in strokovno obdelavo podatkov bi pripravljala pooblaščena strokovna organizacija, stroške te obdelave pa bi nosil državni proračun. Zakon predvideva spremljanje stanja v jamah. Tu uvaja tudi pojem delovanja v javnem interesu. Definira ga kot delovanje društev v tistem delu, ko namen in sama ustanovitev presega uresničevanje interesov članov društva. Torej, če v lastno veselje raziščemo kako jamo, smo s tem zadostili svojemu interesu. Če o tem še napišemo zapisnik, pa svoj interes že presegamo in delujemo v javnem interesu. Zakon opredeljuje jame kot javno dobro in državno lastnino. Prav tako postaja z zakonom last države tudi jamska infrastruktura, ki je bila družbena lastnina. Za infrastrukturo, ki je v zasebni lasti, pa se določi odškodnina. To velja seveda za turistične jame, ki jih zakon tudi navaja. To so Postojnska jama, Škocjanske jame, Županova jama, Pekel ter Kostanjeviška jama in Vilenica. Osebe, ki imajo ob uveljavitvi tega zakona pravico upravljanja ali rabe jame, pridobljene z veljavnim aktom, to pravico obdrže do ureditve pravice po novem zakonu, vendar največ eno leto. Zakon, ki je pred nami, je v prvi vrsti varstveni zakon. Na druga področja posega le tam, kjer mora določiti pogoje rabe jam. Zavedati se moramo, da nas bo omejeval. Menim, da je prav tako, preveč škode je bilo že narejeno, (smo naredili) v podzemlju. Po drugi strani pa Jamarski zvezi in seveda društvom ponuja vrsto priložnosti. Tu vidim možnosti delovanja na področjih, kot so spremljanje stanja v jamah, pripravljanje podatkov za vnos v novi kataster, delovanje pri izobraževanju jamskih vodnikov ter delovanju v javnem interesu. Upam, da bomo jamarji sposobni prevzeti vsaj nekaj teh nalog. Predlog zakona bo verjetno v kratkem, v nekaj mesecih prišel na dnevni red Državnega zbora. ... mene so za stalagmit ...POROČILO O INTERVENCIJI V SLOVENIJI* Olivier Isler  Poročam o intervenciji, ki bi bila normalno preprost poseg, vendar so tokrat stvari tekle drugače Dejstva Na velikonočni ponedeljek sta se v Divje jezero, ki ga v njegovi prvi polovici dobro poznam, saj sem v njem sodeloval pri fotografski reportaži in pri snemanju videofilma, potopila dva potapljača brez izkušenj v jamskem potapljanju. Izplaval je samo eden, pa še ta skoraj po čudežu. Torek, 18. aprila. Naš prijatelj, Ame Hodalič, fotograf iz Ljubljane, nas je obvestil, da bo morda potrebna intervencija  Začeli smo s pripravami. Jamarska reševana služba Slovenije nas je uradno zaprosila za pomoč v sredo, aprila. Ko smo okoli polnoči prišli do jezera, nam je Ame povedal, da se je popoldne v jezero na svojo roko potopil potapljač in našel truplo v globini 77 m. Po njegovem potopu je policija prepovedala dostop do jezera; bili smo pomirjeni, saj tako ni moglo priti do nove nesreče še pred začetkom našega posega. Četrtek zjutraj. Začudeni in nejevemi: ne samo da trupla ni v globini 77 m ampak je na 97 m, temveč ga namerava Tomo Vrhovec tudi dvigniti. Takoj gremo k jezeru, kjer nam močna varnostna služba prepreči dostop do vode; v daljavi zagledamo štiri potapljače, ki se hitro pripravljajo. Igor Potočnik, vodja Jamarske reševalne službe, se le s težavo zadržuje (prav tako tudi Ame in jaz), ko nam poroča, da gre koralni potapljač po truplo, ki naj bi ga ostali trije potapljači (brat od kamikaze, vojak in dva policista) prevzeli pri 70 m. Žal nadaljevanje ni bilo posneto na film, saj bi bil to dragocen prispevek k analom jamarske reševalne službe. Približno 40 minut po začetku akcije se štirje potapljači vrnejo praznih rok. Ko se mi približajo, na pogled ocenim njihovo opremo: ena ali dve ročni svetilki in celo ena obrazna maska tipa Hulot. Četrt ure kasneje pride iz globine tudi Rambo, ponosen in aroganten. Oblečen v moker kombinezon (voda ima 7° C) in opremljen z dvojno jeklenko (2x 10 1) se je spustil v globino 101m (ali 106m), ker se mu je zdelo primerno, da poveže reševanje in nadaljevanje raziskovanja. Povedal je, da je odložil truplo na  70 m. Truplo se je verjetno dvignilo pod strop, ki je na tem mestu zelo visok (blizu 8 ali 10m, po njegovem zagotovilu), zaradi česar so se štirje potapljači vrnili praznih rok. Sedaj naj bi torej intervenirali mi in odšli po truplo, ki je nekje pod stropom na globini 60 ali 70 m. Treba je bilo pohiteti, saj je pokojnikova družina čakala že predolgo. Načrt potopa smo morali v celoti spremeniti. Prvi se je potopil Ame, da bi z vrvico na novo opremil sifon od površja do globine 5560 m, ter razpostavil jeklenke za dekompresij o. Takoj, ko je Ame izplaval, sem se potopil še sam. Kmalu sem ugotovil razliko v načinu opremljanja (slovenska vrvica ni bila pritrjena in je ponekod ovirala napredovanje). Ko sem bil približno 30m globlje od točke, ki jo je dosegel Ame, sem pod stropom, ki tam, v globini 67 m, ni višji od kakih štirih metrov, opazil truplo. Potapljačev telovnik (fenzy) je bil do kraja napihnjen. Zaradi premočnega vzgona sem moral telovnik izprazniti; lahka operacija (nekaj sekund), ki je začuda moj predhodnik ni izvršil. Preden sem dvignil truplo na 30 m, kjer je pokojnika po predhodnem dogovoru prevzel Samo Morel iz Jamarske reševalne službe Slovenije, sem imel zaradi slovenskega načina pritrjevanja vrvice nekaj težav. Naporni dan se je zaključil približno ob 22. uri, ko so se nam slovenski kolegi zahvalili za pomoč. Igor se nam je ponovno opravičil, čeprav smo vedeli, da ni prav nič kriv za tragično bridki potek intervencije. Analiza in zaključki Vzrok nesreče je bila najverjetneje preobtežitev. Potapljač v globini tudi z do konca napihnjenim telovnikom ni mogel več vzdrževati zadostnega vzgona, zato se je zaradi napora zadihal in se utopil (v jeklenki je imel še 60 barov). Vsiljuje se vprašanje o globini, v kateri je bilo najdeno truplo. Tomo Vrhovec zatrjuje, da se sifon spušča v enakomer nem naklonu vse do najgloblje dosežene točke. Čudno se zdi, da bi preobtežen potapljač (za nameček še potapljaški inštruktor), čigar vzgon se je med 77 in 97 m le malo spremenil, nadaljeval spust v globino in to na razdalji, ki je gotovo večja od 40 m! Če upoštevamo še njegov globinomer z dosegom do 70 m, se vsiljuje misel na samomorilsko obnašanje. Hipoteze ne zavrača pokojnikova oprema (mokra obleka debeline 5 mm, dvojna jeklenka ... ). Jamarska reševalna služba Slovenije se je obnašala profesionalno; iz varnostnih razlogov se njihovi potaplajči na stisnjen zrak niso hoteli potapljati globlje od 60 m, zato so za pomoč zaprosili nas. To je bilo popolnoma logično; nadaljevanje je bilo manj ... Narejenih je bilo presenetljivo veliko napak. Obravnavali bomo samo najtežje. Takoj, ko je bila objavljena vest o nesreči, bi morala policija dovoliti dostop samo jamskim potapljačem. Ne samo, da se to ni zgodilo, ampak je policija celo omogočila Tomu Vrhovcu samovoljno potapljanje. Dovolila mu je potop, dva policaja pa sta neposredno sodelovala pri poskusu reševanja. Potop štirih slabo opremljenih potapljačev v sifon, v katerem lahko voda mestoma postane kalna, je ne samo nevaren ampak tudinesmiseln. To je dokazal tudi potek dogodkov. Odgovorni v policiji, ki so tako lakomislno ukrepali, so, po našem mnenju, odgovorni za to tragično bridko intervencijo. Druga napaka je "svetovna premiera": nesmiselni podvig Toma Vrhovca, potapljaškega Ramba. Ne dvomim v to, da se kot koralni potapljač z lahkoto na zrak potaplja v velike globine. Če ima posebno veselje, da s svojim življenjem igra rusko ruleto, je to njegova stvar. Povsem nedopustno in neopravičljivo pa je, da za lastno slavo ali za zdravljenje svojega hudo načetega ega, spravlja v nevarnost življenja drugih potapljačev. Njegov potop je bil samovoljen in otročje provokativen Ge bil morda ljubosumen na članke o proteusu, ki so izšli v slovenskem tisku?), saj je vedel, da smo tam in da bomo intervenirali. Njegov postopek je nevaren, ker lahko postane vzgled: neposredno in v prenešenem smislu, kajti Tomo Vrhovec je inštruktor CMAS in poučuje potapljanje v svoji šoli! Nikar se ne zavajaj mo, njegovo sporočilo je jasno: "Meni je uspelo. Brez pomoči plinske mešanice in jamarske potapljaške tehnike sem ne samo dvignil truplo na površje, ampak sem pri tem še dosegel napredek pri raziskovanju sifona." Od tu do "ugotovitve", da so nesposobni in strahopetni tisti, ki se obnašajo odgovorno in poskrbijo za to, da je tveganje čim manjše, je samo še korak; gotovo ga bodo prestopili tisti potapljači, ki tveganje iščejo in ga imajo za končni cilj in bistveni element pri ocenjevanju nekega podviga. Taki potapljači so na srečo še v manjšini. Tomo Vrhovec, ki je izvedel natančno tak potop, kot preminuli potapljač, je živ in neovrgljiv dokaz za to. In mi, ali smo bili mi manj sposobni, ker smo uporabljali preizkušene tehnike? Upam, da ne; vendar, ali nas ne bi mediji, zbrani na obali jezera, v primeru, da nam poseg ne bi uspel, ožigosali za take? Dodaten, nedopusten pritisk, če pomislimo, da je šlo za to, da dvignemo na površje truplo, ki je bilo v vodi že pet dni. Kakšen nauk lahko potegnemo iz te nore zgodbe? Osnovna ugotovitev: Jamarska reševalna služba je bila na terenu sprejeta s podcenjevanjem. Med prvim delom operacije ni imela nikakršne moči. Samo priznana kredibilnost ji lahko omogoči, da bo dobro delovala in se tako izognila podobnim dogodkom na bodočih reševanjih. Treba je storiti vse, da to nalogo uresničimo; problem je zares pereč. Končal bom s pripombo, ki je povsem osebna in nekoliko pesimistična. Ko me je leta 1993 prijatelj Ame povabil, da sodelujem pri reportaži o proteusu, je moj prihod nekatere vznemiril, saj so bili prepričani, da sem prišel v Slovenijo, da bi nadaljeval raziskovanje Divjega jezera. To ni bil moj cilj, zato je bilo vznemirjanje nepotrebno. Sprašujem se, ali ni bila ta prijateljsko gesta glede na opisane dogodke napačna? Ali ne bi obnašanje konkvistadorja, ki bi prodrl do povsem nedostopnih globin, odvrnilo z rekordi obsedene potapljače, da bi se lotevali tako samomorilskega početja? Na žalost sem po vsem, kar se je zgodilo, prepričan da bi. Prevedla Staza Černič Pojasnilo Dogajanja okrog in v Jamarski reševalni službi, ki deluje v okviru Jamarske zveze Slovenije, so v letu 1995 močno burila jamarske duhove. Na žalost ostajajo vse informacije o reorganiziranju JRS, pa tudi o reševalnih akcijah in o novostih v reševalnih tehnikah med reševalci, medtem ko ostajajo drugi jamarji neobveščeni. Da bi izpolnili praznino, objavljamo poročilo o reševanju utopljenega potapljača iz Divjega jezera, ki ga je napisal Olivier Is/er, svetovno znani švicarski jamski potapljač. Poročilo je bilo objavljeno v prvi številki glasila italijanske gorske in jamarske reševalne službe "Notizie del Corpo nazionale soccorso alpino e speleo/ogico ". Naj se na tem mestu zahvalimo odgovornemu uredniku Alessiu Fabbricatoreju, ki je dovolil celovit prevod poročila. Upamo, da bo ta prispevek pripomogel k uveljavitvi Jamarske reševalne službe in zmanjšanju števila jamarskih potapljaških nesreč. Dorotea Verša Naše jame 37, 1995 199 In memoriam AKADEMIKU DOKTORJU JOŽETU BOLETU V SLOVO Bil je po srcu in duši jamar, ki se je posvetil odkrivanju in raziskovanju podzemeljskega življenja polžev in sladkovodnih školjk. Raziskovanje podzemeljskih mehkužcev mu je bila vseskozi rdeča nit, ki ga je vodila v številne jame nekdanje Jugoslavije. Pridružil se je pionirjem speleobiologije, ki so začeli sistematično raziskovati in odkrivati zakonitosti podzemeljskega življenja . Akad. dr. Jože Bole je opisal številne nove podzemeljke vrste polžev. Do podrobnosti je spoznal jamničarje, majhne polžke iz rodu Zospeum, ki so edini suhozemski predstavniki polžev v jamah. Naredil je revizijo tega rodu ter podal številna nova nahajališča za podzemeljski svet celotne takratne jugoslovanske države (1974). Ogromen je njegov prispevek k svetovnemu poznavanju podzemeljskih vodnih in izvirskih vrst polžev iz družine Hydrobiidae. Opisal je več kot 40 novih vrst in podvrst. Na podlagi svojih anatomskih odkritij je marsikateri vrsti določil nov položaj v sistemu. Vodni polžki milimetrske velikosti iz rodov Lanzaiopsis, Hauffenia, Horatia, Hadziella, Belgrandi ella, Mervicia, Ig/ica, Paladilhiopsis ... so ga spremljali skozi vse njegovo raziskovalno obdobje . Zelo odmevno je bilo odkritje podzemejske školjke Congeria kusceri, ki je ohranjena kot živi fosil v jamah na Popovem polju v BiH. V več kot 60 znanstvenih razpravah in drugih znanstvenih prispevkih je razpravljal o taksonomskih, filogenetskih in zoogeografskih problemih mehkužcev z malakološko pomembnejših območij v Sloveniji in nekdanji Jugoslaviji. Vnesel je nove poglede v ekološko klasifikacijo podzemeljskih vrst polžev. Razvoj vrstno bogate in zaradi endemitov svojevrstne favne mehkužcev z zahodnobalkanskega območja je razložil glede na geomorfološka dogajanja v preteklosti. Udeležil se je prenekatere speleološko obarvane biološke ekskurzije po dinarskem krasu, kjer je zbral ogromno materiala ter s tem prispeval veliko novih zoogeografskih podatkov o pojavljanju polžev v podzemlju. Pogosto je z Egonom Pretnerjem raziskoval podzemeljski svet v Bosni, Makedoniji ... , kar je bilo za tiste čase prava pustolovščina. S pomočjo domači­ nov sta tako našla marsikatero jamo, ki je bila speleologom povsem nepoznana. Odkrivanje novih vrst polžev in hroščev, ugotavljanje njihove razširjenosti, filoge netske povezave ... je bilo močnejše od nevarnosti, ki so ju spremljale v podzemlju. Jože Bole se je rodil 17. junija 1929 v Ljubljani. Diplomiral je 1953 na Prirodo slovnomatematični fakulteti Univerze v Ljubljani. Jeseni 1954 leta se je zaposlil v biološkem inštitutu medicinske fakultete, kjer je delal do leta 1959, ko je prišel kot asistent na Inštitut za biologijo SAZU. Doktorsko disertacijo z naslovom "Morfološki, ekološki, taksonomski in filogenetski problemi naših subteranih gastropodov" je zagovarjal 1960. leta tudi v Ljubljani. Leta 1961 je bil izvoljen za znanstvenega sodelavca in 1972 za znanstvenega svetnika. V dopisnega člana SAZU je bil izvoljen 10. marca 1977 leta. Redni član SAZU pa je postal 23. maja 1985 leta. Do upokojitve je bil zaposlen na Biološkem inštitutu ZRC SAZU v Ljubljani, kjer je bil tudi vrsto let upravnik. referati je sodeloval na mednarodnem speleološkem kongresu na Dunaju ( 1961 ), jugoslovanskih speleoloških kongresih v Splitu (1958), Sarajevu (1962), Skopju (1968), Lipici (1972) ter na mnogih zborovanjih slovenskih jamarjev in raziskovalcev krasa. Pomembnejše objave 1958 Nove vrste podzemeljskih polžev iz Črne Gore. 11. Jug. Spel. Kongres. 205207 Split 1961 O nekaterih problemih prouče­ vanja subterane malakofavne. 11. Jug. Spel. Kongr. 161165 Split 1961 O morfoložkih spremembah pri podzemeljskih polžih. Il. Jug. Spel. Kongr. 121124 Split 1965 Die Vertreter der Gattung Spelaeodiscus Brusina, 1886 (Gastropoda, Pulmonata) in Jugoslawien. Int. J. Speleol. 1:349356 1974 Podzemeljski polži in zoogeografske razmere Slovenskega Primorja. Acta Carsol. 6: 279284 1979 Mehkužci Cerkniškega jezera in okolice. Acta Carsologica, IV. razr. VIII 203236 Ljubljana Napisal je več člankov za Naše jame, v katerih obravnava podzemeljske polže z zelo različnih področij bližnjega (slovenskega) krasa, obenem pa se je lotil pomembnosti mehkužcev v širšem (svetovnem) obsegu, med drugimi: 1972 Podzemeljski polži na osamljenem krasu Slovenije. Naše jamel3: 5559 Ljubljana 1974 Malakološke razmere v podzemlju na Idrijskem. Naše jame 16: 8592 Ljubljana 1976 Podzemeljski polži v osamljenem krasu Posavskega hribovja. Naše jame 18: 3138. Ljubljana 1980 Postonjska jama, zibelka speleobiologije. Naše jame 22: 4548 Ljubljana 1985 Podzemeljski vodni mehkužci v svetu in pri nas. Naše jame 27: 3841 Ljubljana Od 1977 do 1982 leta je bil tudi član uredniškega odbora Naših jam. Zelo odmevno je bilo delo v soavtorstvu s F. Velkovrhom (Mollusca from continental subterranean aquatic habitats) v Stygofauni mundi, kjer podajata seznam vseh evidentiranih pozemeljskih polžev in sladkovodnih školjk do takrat. Za raziskovalno in znanstveno delo je prejel številne nagrade in priznanja. Omenil bom le Jesenkovo priznanje za dosežke na biotehniškem področju, ki ga podeljujejo najzaslužnejšim slovenskim naravoslovcem. Moje osebno poznanstvo z Jožetom se je pričelo 1987. leta, ko me je izbral za svojega asistenta na Biološkem inštitutu ZRC SAZU. Bil je še v polni kondiciji, zato sva skupaj raziskovala v jamah KamniškoSavinjskih Alp, dolenjskega krasa, v Dantejevi jami... Jamarjenje z njim je bilo polno prijetnih presenečenj. Jame je poznal tako dobro kot polže, ki živijo v njih. Zelo duhovita so bila njegova pripovedovanja o doživetjih v jamah iz časov, ko so z velikim entuziazmom in zagnanostjo pričeli sistematično raziskovati slovensko podzemlje. Jože je pripovedoval preprosto in včasih precej robata, kar je značilno za dolgoletne in preiskušene jamarje. Akad. dr. Jože Bole je zaradi svoje poštenosti, izjemne osebnosti in izrednega poznavanja narave postal zelo cenjen in spoštovan naravoslovec, kolega in prijatelj. V naših srcih bo ostal kot človek z velikim dostojanstvom, ogromnim znanjem ter skromnostjo, ki ga je naredila velikega. Kataster jam KATASTER JAM JZS MED LETOMA 1990 IN 1994 Dorotea Verša* l. Pregled dela Katastra jam JZS v letu 1994 V letu 1994 je Kataster jam JZS nadaljeval z opravljanjem tekočih nalog zbiranja dokumentacije o jamah, ki jo prispevajo jamarska društva in klubi, urejanjem osnovne zbirke zapisnikov, zagotavljanjem dveh uradnih ur na teden in drugimi nalogami. V letu 1994 smo razširili krog zunanjih ustanov, s katerimi sodelujemo, vzpostavili pa smo nekatere nove oblike sodelovanja z uporabniki Katastra jam. V obdobju od marca 1994 do marca 1995 (obračunsko obdobje Katastra jam) smo imeli 43 krat uradne ure oziroma smo bili obiskovalcem na voljo 86 ur. Ob tem smo delali v Katastru še dodatnih 50 ur. Število obiskovalcev Katastra jam v času rednih uradnih ur je podobno številu iz leta 1993: obiskalo nas je 187 oseb. Najpogostejši uporabniki Katastra jam so člani in članice jamarskih društev in klubov. Sodelovanje med Katastrom jam ter društvi in klubi je obsegalo izmenjavo podatkov o jamah, oskrbo s topografskimi kartami 1 : 5000 in 1 : 10.000, izposojo merilnega kompleta in posredovanje pri nakupu strokovne jamarske literature. Uradne ure so še vedno vsak četrtek od do 20. ure v prostorih Katastra jam v Vodja Katastra jam Jamarske zveze Slovenije. zaklonišču na Zeleni poti v Trnovem v Ljubljani. Struktura uporabnikov in uporabnic Katastra jam se je v letu 1994 začela spreminjati; občutno je naraslo število zunanjih uporabnikov in uporabnic. Med njimi je največ tistih, ki jih zanimajo podatki o jamah v okolici njihovih prebivališč ali na področjih, v katera pogosteje zahajajo kot izletniki, lovci in podobno. Njihovi obiski so nadvse zanimivi, saj pogosto prinašajo podatke o še neraziskanih jamah ali celih področjih. Na različne načine smo začeli sode lovati tudi z nekaterimi institucijami in podjetji. Rezultat sodelovanja z Državno založbo Slovenije bo objava seznama najdaljših in najglobljih jam Slovenije v novem leksikonu te založbe. Z Geodetskim zavodom Slovenije smo vzpostavili širše, upamo, da tudi dolgoročnejše sodelovanje na področju oskrbe s podatki, potrebnimi za vrisovanje jam na karte. Na planinski karti Julijske Alpe  zahodni del so že vrisane vse pomembnejše jame. V tretji, novi izdaji Atlasa Slovenije pa bo vrisanih več kot 500 najpomembnejših slovenskih jam. Sodelovali smo tudi z izobraževalnimi organizacijami: za pomoč pri organizaciji naravoslovnih dni so se na Kataster jam JZS obrnile tri osnovne šole, za pomoč pri študijskih nalogah pa nekaj študentov z Univerze. Porast sodelovanja z zunanjimi uporabniki dokazuje, da Kataster jam JZS postaja vse pomembnejši tudi zunaj jamarskih krogov. Jamarska društva in klubi v programe svojih jamarskih šol vse pogosteje vključujejo obisk v Katastru jam; v preteklem obdobju so se predavanja o Katastru jam udeležili tečajniki in tečajnice treh jamarskih šol. V letih 1994 in 1995 je Kataster jam večkrat sodeloval tudi z Jamarsko reševalno službo; štirikrat je sodeloval z načrti in opisi jam pri pripravah jamarskih reševalnih vaj, dvakrat pa so jamarski reševalci pri reševalnih akcijah potrebovali različne podatke o jamah. Dotok dokumentacije o jamah v letu 1994 Prednostna naloga Katastra jam še naprej ostaja povečanje dotoka podatkov o jamah predvsem s strani jamarskih društev in klubov, ter tudi drugih prispevnikov podatkov o jamah. Koliko smo v tem uspeli, najbolje priča pregled zapisnikov, prispelih v Kataster jam po prispevnikih za leto 1994. V letu 1994 se je nadaljeval trend naraščanja števila jamarskih društev in klubov, ki oddajajo zapisnike o jamah v Kataster jam JZS; svojo, s statutom JZS določeno dolžnost, je opravilo 16 jamarskih društev oziroma klubov, dva več kot v letu 1993. Po drugi strani se že od leta 1992 zmanjšuje število prispelih zapisnikov; v celoti je v Kataster jam prispelo 621 različnih zapisnikov, kar je 169 zapisnikov manj kot v letu 1993. V letu 1994 se je število zapisnikov, ki so jih prispevali gosti (prispevniki, ki niso člani Jamarske zveze Slovenije) in IZRK, zmanjšalo, tako da so jamarska društva in klubi Jamarske zveze Slovenije prispevali 94 % vseh zapisnikov. Število zapisnikov, ki so jih prispevala jamarska društva in klubi, se je v letu 1994, v primeijavi z letom poprej, zmanjšalo za 16 %. Prav tako se je zmanjšalo tudi število točk, ki so si jih društva in klubi prislužili z oddajo zapisnikov, in sicer s 1330 v letu 1993 na 1083 v letu 1994. Že tretje leto zapored je po številu točk na prvem mestu Društvo za raziskovanje jam Ribnica, kar priča o kontinuiteti njihovega dela. Na dru gem mestu je Jamarski klub Novo mesto, na tretjem pa Jamarski klub Železničar iz Ljubljane. Njim, pa tudi vsem drugim čestitamo in se jim zahvaljujemo za trud in znanje, ki so ga vložili v obogatitev Katastra jam. Na žalost smo morali razpis za nagrade Katastra jam za leto 1994 razveljaviti, ker do izteka roka za oddajo zapisnikov (31. marca 1995) ni izšla 35. številka Naših jam, v kateri naj bi bil razpis objavljen. Druge naloge V obdobju 1994/95 smo še naprej uspešno sodelovali s Katastrom jam Inštituta za raziskovanje krasa pri Slovenski akademiji znanosti in umetnosti, upamo pa, da bo to sodelovanje v prihodnje še nekoliko bolj intenzivno. Zavedajoč se zgodovinskega pomena starejših zapisnikov in načrtov jam, ki so jih v Kataster jam še pred drugo svetovno vojno prispevali Pavel Kunaver, Alfred Šerko, Franci Bar in drugi, smo začeli izločati originalne zapisnike in fotografije iz osnovne zbirke in jih nadomeščati s kopijami. Originale starejših zapisnikov smo uvrstili v ločeno zbirko, ki bo dostopna le izjemoma. Ocena dela Katastra jam JZS v letu 1994 Rezultati sodelovanja z jamarskimi društvi in klubi so nekoliko slabši, kot smo pričakovali, vsaj sodeč po številu prispele dokumentacije o jamah. Čeprav se število jamarskih društev in klubov, ki oddajajo zapisnike v Kataster jam JZS, povečuje, še vedno več kot 60 % članstva Jamarske zveze Slovenije ni oddalo niti enega zapisnika. Mogoče bo upadanje obsega prispevkov v Kataster jam spodbudilo koga k razmišljanju o stanju in razvojnih trendih slovenskega jamarstva v celoti. Kot zadovoljivo lahko ocenimo povpraševanje jamarskih društev in klubov po podatkih o jamah iz Katastra jam. Posebej smo lahko zadovoljni, da je nekaj društev začelo urejati svoje katastre s pomočjo izpisov iz računalniške baze osnovnih podatkov o jamah in jih dopolnjevati z zapisniki iz Katastra jam JZS. Očitno se vse več društev zaveda, da mora biti kataster jam priročen vir informacij o že opravljenem delu in osnova za nova in uspešna raziskovanja. To pa je možno samo, če je dober društveni kataster vedno dostopen članom in članicam jamarskih društev. Vključevanje predavanja o Katastru jam JZS v programe nekaterih jamarskih šol je znak, da jamarska društva in klubi vsaj občasno zaznajo Jamarsko zvezo Slovenije kot svojo lastno združenje, ki ima nalogo servisirati njihove potrebe in podpirati njihova prizadevanja na vseh področjih jamarstva. Vse premalo je čutiti vzajemno sodelovanje in upoštevanje med jamarskimi društvi in klubi ter JZS. Ta problem je še veliko bolj izrazit v delu drugih komisij pri Jamarski zvezi Slovenije. V letu 1994 je bilo posebej bogato sodelovanje z zunanjimi ustanovami in organizacijami. Širjenje kroga ustanov, ki se zanimajo za podatke o jamah, priča, da tovrstni podatki postajajo iskani in da se Jamarski zvezi Slovenije odpirajo nove možnosti za uveljavitev. Še posebej perspektivno in koristno je sodelovanje z izobraževalnimi organizacijami na vseh ravneh (vrtci, šole, univerza). Vključe­ vanje jamarskih vsebin v izobraževalne in raziskovalne programe lahko pomeni za Jamarsko zvezo Slovenije in vsa njena društva in klube priložnost za opravljanje dejavnosti javnega pomena, ki jo lahko država podpira na različne načine. Nenazadnje so ravno izobraževalne organizacije najbogatejši vir bodočega članstva jamarskih društev in klubov. Pregled dela Katastra jam JZS med letoma 1990 in 1994 Petletno obdobje je dovolj dolgo, da lahko razberemo nekatere trende v delovanju Katastra jam JZS, ocenimo uresničevanje zastavljenih načrtov in zastavimo smeri njegovega prihodnjega razvoja. Zadnja podrobnejša analiza delovanja Katastra jam JZS se je nanašala na obdobje do leta 1990 (Verša, 1991 ), kar je razlog več za pričujoči pregled. Rdeča nit delovanja Katastra jam JZS v obdobju med letoma 1990 in 1994 je bila spodbujanje sodelovanja z vsemi, ki prispevajo podatke v Kataster in jih tudi uporabljajo. Večina akcij in ukrepov, ki smo jih izpeljali v tem obdobju, je bila naravnanih k vzpostavljanju in intenziviranju stikov z jamarskimi društvi in klubi, člani JZS, ki so največji prispevniki in uporabniki Katastra. Že sedmo leto zapored so vsak četrtek od 18. do 20. ure v Katastru uradne ure. Kljub razmahu informacijske dobe je tehnična opremljenost Katastra in večine jamarskih društev takšna, da so uradne ure edina zanesljiva oblika komuniciranja. V letih 1990 do 1994 smo imeli v povprečju vsako leto 45krat po dve uradni uri na teden, kar pomeni, da smo bili uporabnikom na voljo 450 ur l Ne smemo pozabiti tudi na telefonske stike med društvi in Katastrom, s katerimi poskušamo premostiti težave zaradi oddaljenosti klubov in društev od Ljubljane. Leta 1991 smo nabavili fotokopirni stroj, ki je bistveno olajšal distribucijo podatkov in poenostavil delo v Katastru; fotokopiranje v zunanji fotokopimici je bilo vedno zamudno. Vse več je društev in klubov, ki postopoma urejajo svoje katastre tako, da jih dopolnjujejo z zapisniki in načrti iz Katastra jam JZS. Pri tem je seveda fotokopirni stroj nepogrešljiv. Posebej moram poudariti, da je fotokopiranje za člane JZS brezplačno in količinsko skoraj neomejeno. Stroške kopiranja in vzdrževanja kopimega stroja pokrivamo iz sredstev, ki jih Kataster uspe pridobiti za svoje delovanje. Brezplačno kopiranje je nemajhna pomoč JZS jamarskim društvom in klubom. Ob pomoči Inštituta za raziskovanje krasa pri SAZU smo leta 1992 nabavili komplet topografskih kart v merilih 208 Naše jame 37, 1995 Kataster jam  1 : 5000, 1 : 10.000 in še enega v merilu 1 : 25.000 za vsa kraška področja Slovenije. Karte so dostopne vsem društvom in klubom, posamezno ali za celotna področja, na katerih raziskujejo. Tudi oskrba s kartami je za člane JZS brezplačna, kar je še ena oblika pomoči JZS društvom in klubom. Na žalost je še vedno premalo tistih, ki se zavedajo pomena natančnega določanja lege, in zato tudi ne izkoristijo možnosti enostavne in brezplačne nabave kart. Letni prispevki zapisnikov posameznih jamarskih društev in klubov se vrednotijo po sistemu točkovanja, določenim s Pra vilnikom o poslovanju Katastra jam JZS. Rezultate točkovanja vsako leto objavljamo v javnih glasilih (Delo, Naše jame) in posebej izpostavimo dokumentacijsko najuspešnejša društva in klube. Leta 1992 smo poskušali spodbuditi tekmovalni duh med društvi in klubi in smo razpisali nagrade Katastra za dokumentacijsko najuspešnejša društva in klube. Nagradni sklad je znašal 2000 DEM, nagrade pa so bile merilni kompleti za merjenje jam. Razpis smo ponovili tudi v letu 1993, leta 1994 pa smo ga morali zaradi zamude pri izidu Naših jam razveljaviti. V tej številki Naših jam pa si lahko preberete razpis za leto 1995. Kakšen je bil učinek nagrad, najbolje priča slika. Figure 1: Oscillation in the number of the recorded reports, contributed into the JZS Cave Register, and that in the number of the points in the period 19901994. Največji skok v številu oddanih zapi bila prvič razpisana Nagrada Katastra. snikov je opazen ravno leta 1992, ko je Opazili smo, da je bilo med zapisniki, prispelimi tistega leta, veliko takih, ki so nastali pred več leti in je šele razpis spodbudil njihovo oddajo v Kataster jam JZS. V naslednjih letih je število prispelih zapisnikov sicer upadaJo, vendar je še vedno prispelo več zapisnikov kot v letih pred razpisom. Zmanjševanje števila prispelih zapisnikov ni ravno spodbudno, vendar ocenjujemo, da je to upadanje tudi posledica dejavnikov, ki niso odvisni od Ka tastra. Ekonomska kriza, ki je pretresala slovensko družbo v obravnavanem obdobju, je zanesljivo vplivala na manjšo intenzivnost raziskovanja in na slabše delovanje jamarskih društev in klubov v celoti. Pozitivni vpliv Nagrade Katastra, ki se je ohranil tudi v prihodnjih letih, je porast števila jamarskih društev in klubov, ki prispevajo zapisnike v Kataster jam. Gibanje najbolje ponazarja slika 2. Za urejanje društvenih katastrov in za načrtovanje dela na terenu je zelo pomemben Delovni seznam jam. Zadnji de lovni seznam jam je bil izdelan leta 1972, zato je začel France Šušteršič leta 1992 z njegovo obnovo. V treh nadaljevanih je bil v Naših jamah objavljen celotni seznam, ki so ga jamarji hvaležno sprejeli kot široko uporaben pripomoček (Šušteršič, 1992, 1993). Leta 1993 smo začeli izdajati Vestnik Katastra jam JZS. s katerim smo želeli hitreje in podrobneje obveščati uporabnike Katastra o sprotnem dogajanju, novostih i~ specifičnih temah dokumentiranja jam. Ceprav je bila prva številka dobro sprejeta, smo ugotovili, da za redno izdajanje nimamo dovolj ljudi in moči. Zato smo z izdajanjem Vestnika vsaj zaenkrat prenehali. Zaključek Rezultat skupnih prizadevanj jamarskih društev in klubov ter Katastra jam JZS v obdobju med letoma 1990 in 1994 je 61 O novih registriranih jam, kar je v povprečju 122 na leto. 31. marca 1995 je bilo v Sloveniji registriranih skupaj 6676 jam. Povprečna dolžina vseh registriranih jam je 70,5 m, povprečna globina pa 24,7 m. Obdobje med letoma 1990 in 1994 je bil čas intenzivnega delovanja Katastra jam. Premostiti smo morali številne težave, med katerimi tudi prisilno izselitev celotne opreme in dokumentacije Katastra jam iz zaklonišča med vojno v Sloveniji leta 1991. Poglavitni cilj, povečanje dotoka zapisnikov v Kataster in intenziviranje sodelovanja z jamarskimi društvi in klubi se postopoma uresničuje. V Katastru jam nam je uspelo zagotovili ugodne pogoje delovanja in smo razvili tiste dejavnosti, ki služijo kot servis jamarskim klubom in društvom. Na jamarjih je, da te usluge tudi izkoristijo. V prihodnjem obdobju načrtujemo nekaj novih ciljev. Prednostna naloga je ureditev sistemskega finansiranja Katastra jam. Upamo, da bomo to dosegli prek zakona o varstvu jam. Rešiti bo treba še eno težavo: analiza registriranih jam je pokazala, da je več sto jam krajših od 10 m, čeprav je spodnja meja dolžine jame za njeno registracijo 10m. Več kot 800 jam nima podatka bodisi o globini, bodisi o dolžini. V prihodnjem obdobju bomo poskušali osnovno zbirko zapisnikov in računalniško bazo podatkov ustrezno očistiti in po potrebi dopolniti. Poseben poudarek znanih jam, saj je struktura baze po načinu določanja lege še vedno zelo neugodna. Ob koncu bi se rada zahvalila Ministrstvu za kulturo in predvsem Stanetu Peterlinu in Marku Simicu za finančno pomoč v letih 1993 in 1994 ter Francetu Šušteršiču, Tinetu Petkovšku, Borisu Lipovcu in ponovno Marku Simicu za sedanje in prihodnje sodelovanje pri operativnem delu v Katastru. LESTVICA ZA OCENJEVANJE  NATANČNOSTI JAMSKIH NAČRTOV France Šušteršič*, Dorotea Verša**  Uvod Strokovna komisija JZS je ob koncu sedemdesetih let med drugimi strokovnimi gradivi pripravila tudi "Poskusno lestvico za ocenjevanje natančnosti jamskih načrtov". Pri delu se je v celoti naslonila na tedaj v zahodnem svetu najbolj upora 1 bljano britansko (BCRA ) lestvico, ki jo priporoča tudi UIS2 . Izvirno besedilo je bilo prevedeno v slovenščino in dopolnjeno oz. prirejeno le toliko, kolikor je to kazalo zaradi boljšega razumevanja. Komisija si je prizadevala čim bolj ohraniti smisel izvirnika, saj bi normiranje doseglo pravi namen le tako, da nam omogoča vključitev v mednarodno jamarsko srenjo. Lestvico smo želeli uporabiti tudi za evidentiranje arhivskega gradiva. Zato je komisija drugi tabeli (glej dalje!), ki obravnava natančnost risbe, posebej za naše razmere dodala "O"ti ali "ni čelni" razred, ki obsega najpreprostejše skice in ki jih v naših arhivih ni malo. Podobno je na zgornji strani dodala razred "E". Vanj štejejo geodetski načrti oz. načrti, kakršne prispeva v kataster npr. Inštitut za raziskovanje krasa ZRC SAZU. Ostale razrede presegajo prt;dvsem po matematični podprtosti detajla in strogem spoštovanju zadevnih državnih predpisov. Lestvica je takoj po objavi v Strokovnih gradivih Strokovne komisije JZS doživela sorazmerno opazno uporabo. Ko pa so se generacije jamarjev zamenjale in so izvirni teksti postopoma prešli iz rabe, se je krog uporabnikov skrčil. Da bi oživila uporabo, sva nekoliko skrčeno besedilo podpisana ponovno predstavila jamarski javnosti v Vestniku katastra JZS (F. Šušteršič, D. Verša, 1994). Pričako­ vanega učinka ni bilo in v zapisnikih se še množijo opombe, da je natačnost načrta "dokajšnja", "kar v redu", ipd. da ne naštejemo še kakšnih hujših. Največkrat ostane rubrika kar prazna. Poenotenje vsaj relativno objektivnih meril za ocenjevanje natančnosti jamskih načrtov ostaja nujna in obvezna. Zato v nadaljnjem predstavljava neokrnjeno prvotno besedilo, ki bo morda laže razumljivo. Minimalni jezikovni popravki in dodatki k pojasnilom so sad razgovorov z Brianom Ellisom in izkušenj slabih dvajsetih let uporabe. Tako smo ugotovili, da s kompasi Suunto (ali Silva) natančnosti poligona, večje od IV. stopnje, skoraj ni mogoče doseči. Podobno pri "pregledovanju" brezen (ali bolj naravnost, lovu na velike jame) v visokih gorah komajda presežemo IL stopnjo. Obratno omogoča vse širša uporaba osebnih računalnikov splošno preraču­ navanje terenskih podatkov v koordinate in izravnavo zaprtih poligonov. Oboje izboljša natančnost načrta in omogoča boljšo kontrolo. Vendar, četudi ostaja V. stopnja končni cilj, se moramo zavedati, da sta IV. in Il. stopnja ta hip najbolj re alistični. Ko so pri BCRA sestavljali izvirno lestvico, so seveda imeli v mislih najbolj razširjen način postavljanja poligona, to je po osi rova. Postavljanje točk na steno in viziranje neposredno s točke na točko, kar se po zaslugi G. Pintarja zadnja leta uveljavlja pri nas, nedvomno izboljša rezultat in nižje stopnje dvigne najmanj za polovico. Po posvetu z B. Ellisom tega načina v predloženi lestvici še ne upoštevamo, ker bi tako postala nekompatibilna z izvirno in zgrešila osnovni namen. V prihodnosti, ko se novi način postavljanja poligona bolj razširi, bo potrebno ta moment vsekakor upoštevati. Besedilo, ki je pred nami, torej ohranja izvirna načela lestvice BCRA, aje prilagojeno naši stvarnosti. Nekoliko bolj je polikano le tam, kjer so zapisana Načela, saj pri tem ne gre toliko za norme, kot za pojasnila. Tabeli 1 in 2 sta torej prilagojena prevoda izvirne BCRA lestvice. Tabela 3 je dodatek Strokovne komisije JZS, ki vsebinsko dopolnjuje prvi dve in je bil v Strokovnem gradivu št. 8 ter v Vestniku katastra JZS objavljen skupaj z njima. Vsebinska razhajanja naj uporabniki izravnajo po zdravi presoji, saj je že Strokovna komisija svoje dni zapisala: Lestvice ne uporabljaj na slepo, temveč s premislekom. Ne išči slepe črke, temveč vsebino! Načela Ocenjujemo natančnose načrtov celo tne jame ali zaključenih, sklenjenih  Natančnost je odstopanje izmerjenih kotov in razdalj od njihovih dejanskih vrednosti. Pri ocenjevanju natačnosti poligona moramo oceniti natančnost vseh treh elementov, torej smeri, naklona in razdalje. Oceniti moramo tudi napako stojišča, to je razdaljo med točko, ki smo jo določili s predhodno vizuro, in dejanskim položajem točke. iz katere merimo naprej. delov. Pri izdelavi načrta stremimo za tem, da je celotna jama prikazana enotno, ustrezno izbrani stopnji. Ocenjujemo natančnost poligona (Tabela l) in natačnost risbe (Tabela 2). Pri ocenjevanju natančnosti poligona izhajamo iz magnetnega določanja smernega kota. Natačnost poligona opredeljujejo stopnje, izražene z rimskimi številkami. Izjema temu pravilu sta obe pomožni stopnji, ki ju označujemo z velikima črkama "O" oz. "X". Natančnost risbe (detajla) opredeljujejo razredi, izraženi z velikimi črkami. Stopnja/razred O povezuje obe kategoriji. Uporabljamo jo/ga za ocenjevanje arhivskega gradiva. Stopnja X pokriva načine merjenja, ki jih jamarji ne uporabljamo in je namenjena ocenjevanju predvsem arhivskega gradiva. Podobno velja za razredE. Natančnost poligona ocenjujemo glede na absolutna merila4, ne glede na postopek. Ocenjujemo torej vrednost rezultata, ne glede na to. kako smo ga dobili. Zahteve, ki jih postavlj<tio posamezne stopnje, so mejne. Če le eni ni zado ščeno, načrt avtomatično zdrkne v nižjo stopnjo. 7. Pri izdelavi načrtov upoštevamo Pripo ročila o kombinaciji natančnosti risbe in poligona (Tabela 3). Načrte opremi  Navedbe inštrumentov pri nekaterih stopnjah imajo torej izključno informativen in ne normativen pomen. mo skladno s tehničnimi standardi (pokončni A4 format, 210x296 mm), upoštevajoč etiketo JZS. Natančnost načrta (poligona, risbe) vpišemo v ustrezno rubriko A (B) inE zapisnika. RAZPIS NAGRADE KATASTRA JAM JAMARSKE ZVEZE SLOVENIJE ZA LETO 1995 Po enoletnem premoru Kataster jam JZS ponovno razpisuje nagrado za dokumentacijsko najuspešnejša jamarska društva in klube v letu 1995. Pravico do sodelovanja imajo vsa jamarska društva in klubi, člani Jamarske zveze Slovenije, ki bodo prispevala dokumentacijo o jamah za leto 1995 v Kataster jam JZS. Razpis bo potekal v dveh tekmovalnih kategorijah; v kategoriji najobsežnejše dokumentacije in v kategoriji posebne dokumentacije Kategorija najobsežnejše dokumentacije. V tej kategoriji bosta nagrajeni dve društvi ali kluba, ki bosta prispevala največ zapisnikov o jamah. Prispela dokumentacija o jamah bo točkovana po veljavnem Pravilniku o poslovanju Katastra jam JZS, in sicer: točke za popoln zapisnik terenskih ogledov (zapisnikA) točki za načrt (tloris in profil) (zapisnikE) točka za dopolnilni zapisnik (zapisnik B), za zapisnik o meritvah (zapisnik EE) in zapisnikO (ves drugi material kot so fotografije, časopisni izrezki in podobno). Kategorija posebne dokumentacije. V tej kategoriji bosta izbrani najcelovitejši in najboljši dokumentaciji o jamah, ki izstopata po kateri od lastnosti; na primer posebej globoke, dolge ali po kateri drugi lastnosti pomembne jame. Tokrat smo pripravili tudi tolažilne nagrade za vsa druga jamarska društva in klube, člane Jamarske zveze Slovenije, ki bodo prispevali dokumentacijo o jamah za leto 1995 v Kataster jam Jamarske zveze Slovenije. Zadnji rok za oddajo zapisnikov je 1. junij 1996, in sicer na naslov Jamarska zveza Slovenije, Kataster jam JZS, p.p. 44, Il 09 Ljubljana ali osebno v Katastru jam JZS vsak četrtek med 18. in 20. uro. Dokumentacijsko najuspešnejša jamarska društva in klubi bodo prejeli komplet za merjenje jam: kompas in naklonomer ter merilni trak. Nagrade za najboljše in druge nagrade bodo podeljene na Srečanju slovenskih jamarjev '96, ki bo od 7. do 9. junija 1996 v Ribnici. Pa srečno! Varstvo krasa  VARSTVO KRAŠKE PODZEMELJSKE VODE Dušan Novak  Krasa je v Sloveniji okoli 44% površine, na Notranjskem, Primorskem, na Dolenjskem, pa tudi v Julijskih in KamniškoSavinjskih Alpah (Habič, 1993). Vsa ta območja so zgrajena iz kamnin, ki so podvržene zakrasevanju. Značilne so po topljivosti in razpokanosti, po razpoklinski poroznosti in kavernoznosti. Pri nas sta to mezozojski in terciarni apnenec in dolomit ter konglomerat, ki pa je že mnogo mlajši. Poroznost kamnin je večja v območju razpok in prelomov. Tu zakrasevanje seže v večje globine. Voda skozi razpoke prenikne in se globlje, po samostojnih kanalih, pretaka proti izvirom, ki pa so bolj ali manj oddaljeni. Za kras so značilna tudi kraška polja. Leta opazujemo v nizih in pa tudi na stikih z nekraškim svetom. Na njih so pomembne kraške reke, ponikalnice, požiralniki in jame s podzemeljskimi vodnimi tokovi in ponovnimi izviri teh voda. Podzemeljski pretok je hiter, po padavinah se vodne količine hitro povečajo. Vmes med nizi kraških polj, kjer je tudi naselitev najgostejša, so skoraj neposeljena gozdnata območja. napredujočo industrializacijo, urbanizacijo in tudi s pojavom turizma, so mnoga, predvsem kraška območja, bila izpostavljena nesmotrni rabi prostora in vode. Take primere opazujemo v zadnjem času tudi v Alpah, kjer se kažejo želje po gradnji letnih in zimskih "turističnih ka pacitet", hotelov, v višjih legah, ob smučiščih npr., kar pa bo seveda negativno vplivalo na vodne vire v dolinah. Poleg še drugega predstavljajo škodljivi vpliv predvsem erozija in odtekanje odplak. Zaradi tega je treba administracijo, ki načr­ tuje razvoj, pravočasno opozoriti na omejevalne dejavnike. Prvotna naselja so bila predvsem kmetijska. V zadnjih desetletjih pa so se razvila in povečala predvsem v ravnicah in na poljih, zgrajena je bila indusrfija in nova stanovanjska naselja. Temu razvoju pa ni sledila, vsaj ne povsod, komunalna opremeljenost, predvsem kanalizacija. Odplake so običajno speljane v bližnji potok ali pa v razpoke v tleh. Le redke so na kraškem svetu komunalne čistilne naprave, še redkejše čistilne naprave ob industrijskih obratih. Med nevarne onesnaževalce štejemo še večja komunalna ali industrijska odlagališča odpadkov, če niso zgrajena po so dobnih in Mnogo vrtač in brezen je na tak način že zasutih z odpadki, smetmi, kadavri . . . (Puc, 1987). Celo z nekraškega sveta vozijo odpadke v brezna na krasu. Med najbolj nevarnimi objekti so bili nekdanji vojaški objekti, nad katerimi ni bilo mogoče nobeno nadzorstvo (Novak, 1993). Čeprav so na krasu prevladujoče dejavnosti kmetijstvo, gozdarstvo in vinogradništvo, pa je razvoj industrije že pokazal svoje posledice, npr. na Notranjski Reki, v belokranjski Krupi, v Pivki, ki teče skozi Postojnsko jamo itd. Kmetijstvo, prav tako kot drugod, lahko tudi na krasu onesnažuje podzemeljsko vodo. To predvsem z modernimi gnojivi, zaščitnimi sredstvi in seveda tudi z velikimi živinorejskimi farmami. Poznane so svinjske in kokošje farme ... Raziskave so pokazale, da se onesnažena voda s površja pojavi v 200m globoki jami že v dveh urah ... Obilen dotok organskih ostankov povzroča v podzemlju že večje spremembe. Industrija in urbanizacija pa dodajata k temu še neorganske snovi, tako da so vode v podzemlju postale že saprobne in nižjih kakovostnih razredov. Šele vzdolž podzemeljskega toka, vendar le, kjer doteka dovolj neonesnažene vode, se stanje lahko izboljšuje. Nekatera raziskovanja čistilne sposobnosti kraškega podzemlja so pokazala, da se biotski in abiotski dejavniki, ki delujejo v podzemlju, zelo razlikujejo od onih, ki delujejo na površju (Sket, Velkovrh, 1981 ). Oblikovanost podzemeljskih strug in sestava živega sveta v vodi je drugačna. Potek samočistilnih procesov je neznan in nepredvidljiv, ni nam še poznano, koliko odplak lahko prevzame podzemeljski odvodnik, ne da bi utrpel neželene posledice. Klice se v podzemlju sicer ne množe, večina pa jih zlahka prenaša daljše zadrževanje v podzemeljskih razmerah, temo in hlad. a med njimi so bakterije, ki niso škodljive, so pa tudi one, nevarne za zdravje. Na splošno pravimo, daje čistilna sposobnost kraškega podzemlja majhna, omejena le na precejanje in mehanično usedanje. Visoke vode, ki občasno priderejo, pa odložene usedline zopet dvignejo in odnesejo drugam. Številni so tudi občasni po dori, ki vodo skalijo. Zato so tudi kraški izviri ob višji vodi kalni. Na primerih smo spoznali, da kraška voda prinese nečistoče tudi iz večjih daljav. Škoda pa je povzročena tudi podzemeljskemu življenju, živalstvu, ki je na dinarskem krasu zelo bogato (Sket, 1993). Tu se pojavljajo vrste in živali, ki drugje nimajo predstavnikov v podzemlju. Nekatere vrste so oblike, ki so zelo osamljene tudi v sodobni favni (Bole in dr., 1993). Prizadevanje za čistočo Pri pripravah na zaščito podzemeljske vode so osnovni podatki o hidrogeoloških razmerah padavinskega območja. Ekološka obremenjenost tega območja je, kot tudi drugod po svetu, posledica različnih gospodarskih in drugih dejavnosti in urejenosti okolja. Naravna občutljivost zaledja kraških izvirov je torej predvsem odvisna od zgradbe zemlje, ki narekuje površinsko precejanje, stopnjo in hitrost prenikanja, način podzemeljskega odtekanja, oddaljenost izvirov od virov onesnaževanja, količine vode in poraščenosti zaledja z gozdom ipd. Glede na to ocenjujemo ogroženost kraške podzemeljske vode na stalno, občasno in katastrofalno, tej oceni naj bi sledili tudi primerni ukrepi. Varovanje izvirov na krasu naj bi bilo prilagojeno vodnim razmeram in značilnostim vodonosnika v katerem se podzemeljska voda pretaka (Novak, 1993a). Z uradnim (občinskim ali drugačnim) aktom sedaj v praksi uveljavljamo na krasu tri varstvena območja: l. območje najstrožje zaščite, k obsega ozemlje, kjer je možno neposredno onesnaženje vode; območje stroge zaščite v ožjem zaledju, ki obsega okolico zajetja, tam kjer lahko pride do onesnaženja vode v izviru manj kot 12 urah. Potreben je strog varovalni in nadzorovalni režim; območje s posebnim režimom pa obsega zaledje izvira, odkoder se stekajo pomembne količine vode. Tu ni mogoče nadzorovati niti količin niti kakovosti vode, zato so vsi posegi v prostor odvisni od možnosti nadzora in od predhodnega čiščenja odplak. Vsekakor pa od omejevanja škodljivih vplivov in izogibanje škodljivi dejavnosti (Novak, 1986). Številne dosedanje analize so pokazale, da je kraška voda brez čiščenja, neprimerna za uporabo (Tratnik, 1976). Dosegljive čiste vode na kraškem svetu domala ni več. Zato je potrebno upoštevati omejitve v razvoju in smotrno načrto­ vati vse naše nadaljnje življenje. V to pa seveda sodi tudi prosveta in vzgoja prebivalstva. Ta sestavek naj bi bil prispevek k nalogam Evropskega leta varstva okolja. ONESNAŽENOST KRAŠKIH JAM NA DOLENJSKEM Andrej Hudoklin  Uvod Pri oceni ogroženosti dolenjskega okolja je ključen tudi podatek o onesnaženosti kraških jam, saj je večji del površja zakrasel. Jame predstavljajo vstop v občutljivo kraško podzemlje, zato je njihovo onesnaževanje pravzaprav direktno ogrožanje podzemske vode, enkratne podzemske favne in nenazadnje človeka samega. Onesnaženost kraških objektov je do neke mere nevidna, saj je preprosto največkrat ne vidimo, oziroma jo zaznamo šele ob obiskih jam. Opažanja jamatjev in spremljanje stanja jam so zato lahko ključna pri aktivnem varovanju krasa. V našem klubu tako že več let zavestno beležimo dogajanja oziroma rast stopnje onesnaženosti jam. Rezultati zadnjih opazovanj so združeni v pričujočem prispevku, s katerim želimo opozoriti na zaskrbljujoče stanje in nujnost ukrepanja. Osnovne značilnosti območja Območje obdelave predstavljajo občine Novo mesto, Trebnje, Črnomelj in Metli ka, ki je skoraj v celoti zakraselo. Prevladujeta dinarski kras z visokim krasom Kočevskega Roga in Gorjancev ter nizki kras, h kateremu štejemo Suho krajino, Novomeško kotlino in Belo krajino. Na obravnavanem območju je po zadnjih podatkih Katastra jam Jamarske zveze Slovenije registriranih 670 jam. Med objekti prevladujejo plitvejša brezna, manj je vodoravnih in vodnih jam. Rast onesnaženosti podzemlja Dolga stoletja je bilo kraško podzemlje nedotakljiv svet bogov in pošasti. Zajame so bila najbolj usodna šele zadnja desetletja, ko so se ob stopnjevanju potrošniškega načina življenja ter odsotnosti komunalne politike in ekološke zavesti jame začele spreminjati v smetišča. Kot eno starejših oblik ogrožanja jam lahko štejemo uničevanje kapniškega okrasja. Tako je pionir dolenjskega jamarstva Franc Pirc davnega leta 1906 z gnevom pisal o opustošenju jame Koprivnice nad Globodolom. Jame so prav tako že od nekdaj bile najprimernejše mesto za odmetavanje poginulih domačih živali in tej dediščini se nismo izneverili vse do dana Po podrobnejšem terenskem delu v zadnjih letih smo pripravili današnjo oceno stanja onesnaženosti jam. Iz podatkov je razvidno, da število onesnaženih jam narašča. To zgovorno dokazuje primer občine Novo mesto, kjer je začetno število 30 (1982) leta 1987 naraslo na 44, leta 1994 pa kar na 93 jam. Tako očiten skok ima svoj vzrok tudi v bolj sistematičnem pregledu, saj je bilo pregledanih veliko več jam kot v prvih ocenah. Stanje 1994 Rezultati opazovanj so združeni v spodnjih tabelah, kjer je sumarni pregled onesnaženih jam po posameznih občinah in vrsti onesnaženja . Komentar Stanje onesnaženosti kraških objektov do letošnjega leta v občinah Novo mesto, Trebnje, Črnomelj in Metlika je pokazalo, da je med 670 raziskanimi objekti 171 (25 %) onesnaženih . Situacija po posameznih občinah je naslednja: Črnomelj 38 jam (18 %), Metlika 10 (31 %), Novo mesto 93 (26 %) in Trebnje 30 (45 %). Med onesnaženimi objekti prevladujejo brezna, ki so tudi sicer najpogostejši tip jamskih objektov, ugotavljamo pa, da so praktično onesnaženi skorajda vsi objekti v neposredni bližini vasi ali ob kolovoznih poteh in cestah : Na srečo ostajajo čisti oddaljeni objekti roškega masiva in Gorjancev. Najbolj kritična so onesna ženja vodnih jam (3 8 ali Il %) in zaledja vodnih virov, kar gotovo vpliva k nizki in oporečni kvaliteti vodnih virov. V jamah prevladuj ejo gospodinjski odpadki (120 jam), pogosti pa so tudi ži valski kadavri (52 primerov). V 27 jamah smo zasledili poškodbe kapniškega okrasja in jamskih vhodov. Večina jam je občasno ogroženih ( l OO ali 59 %) . Problematična so stalna onesnaževanja jam (42), ki imajo vlogo črnih vaških odlagališč. Takšnih objektov ni malo: izstopajo Kipina jama, Kevder in Poganjščica, v katerih je po naši oceni !50 m3 odpadkov, nekatere manjše jame pa so celo povsem zasute z odpadki: Kevder, Brezno nad Obrhom . Ohrabrujoče je, da se po zadnjih opažanjih brezglavo onesnaževanje nekoliko umirja na območju občine Novo mesto, zahvaljujoč obveznemu odvozu odpadkov. Sklep Glede na zaskrbljujoče stanje dobre četrtine dolenjskih jam (v drugih delih Slovenije razmere verjetno ne odstopajo) je ukrepanje nujno. Prav jamarji smo tisti, ki moramo spodbuditi odločno akcijo, ki mora segati od zakonodajnega nivoja, poostrenega inšpekcijskega . nadzora do fizičnega čiščenja posameznih objektov. Odprave PRAVILNIK O ODPRAVAH JZS V TUJINO OPIS STANJA IN NAMEN PRAVILNIKA  Vsako leto člani JZS organizirajo večje število jamarskih odprav v tujino. Organizirajo jih posamezna jamarska društva, ali pa so sestavljena iz članov več društev. Številna od njih zaprosijo JZS za finančno ali organizacijsko pomoč ali za naziv Slovenska jamarska odprava. Ker je odprav veliko, ker te odprave predstavljajo v tujini slovensko jamarstvo in tudi Jamarsko zvezo, ni vseeno kakšni so njihovi cilji in rezultati. Namen tega pravilnika je določitev pogojev in kriterijev za dodeljevanje naziva Slovenska jamarska odprava ali druge pomoči odpravam v tujino. Pravilnik bo služil predsedstvu Jamarske zveze Slovenije za dodeljevanje ene od oblik pomoči, opozarjal organizatorje odprav na potrebne priprave, predvsem pa skrbel za večji ugled jamarskih društev ter s tem tudi Jamarske zveze Slovenije. PRAVILNIK Za podelitev naziva in pomoči lahko zaprosijo Je društva, ki so člani JZS. Pismene prošnje za pomoč ali status je potrebno oddati praviloma vsaj pol leta pred odpravo. V prošnji morajo biti navedeni podatki, ki omogočajo ocenitev ciljev, poteka in načina organiziranja odprave. Odprava, ki dobi katero od oblik pomoči JZS, je dolžna o pripravah, datumu odhoda in vrnitve ter drugih pomembnih podatkih ustno ali pismeno obveščati predsedstvo JZS. Ob vrnitvi je odprava dolžna takoj ustno ali pismeno poročati predsedstvu JZS o poteku odprave, s kratkim pismenim poročilom pa v roku enega meseca, vendar tako, da je to poročilo mogoče objaviti v prvi številki Naših jam. Predsedstvo podeli pomoč ali status odpravi, če oceni, da odprava izpolnjuje naslednje kriterije: če cilj odprave raziskovanje jam ali priprava nanj; če gre odprava na področje, kjer je potencial za nova odkritja; če je odprava ustrezna z vidika jamarskih tehnik; če so priprave ustrezne, kar vključuje tudi stike s tujimi jamarji; če je odprava primerno velika in vama glede na zastavljene cilje; če bo imela odprava dovolj časa za dosego ciljev; če je vložek časa in sredstev primeren za dosego ciljev; če odprava vključuje osebe, ki so aktivni in uspešni jamarji; če je pričakovati, da bo odprava objavila svoje dosežke. Odprava, ki je zaprosila za pomoč ali za naziv in ji je bil ta odobren, je dolžna navajati Jamarsko zvezo Slovenije. Predsedstvo JZS oziroma za odprave zadolženi član predsedstva je dolžan spremljati število odprav in slovenskih jamarjev v tujino in ta podatek objaviti v Naših jamah. Predsedstvo JZS. SLOVENSKA JAMARSKA ODPRAVA NA KITAJSKOHUANGHOU 1995 Andrej Mihevc Med 18. februarjem in 19. marcem 1995 je raziskovala jame v južnokitajski provinci Guizhou 13 članska odprava. Odprave so se udeležili Gregor Aljančič, Igor Benko, Janko Brajnik, Stane Glažar, Štefan Hren, Franci Malečkar, Andrej Mihevc, Miran Nagode, Dejan Ristič, Bojan Spasovič, Oskar Ščuka, Peter Trontelj in Matjaž Žetko, člani jamarskih društev iz Ajdovščine, Kopra, Kranja, Ljubljane, Logatca, Postojne in Tolmina. Kitajski kras smo do pred nekaj leti v Evropi poznali le iz učbenikov in po spektakulamih reliefnih oblikah, ki so tako pogosto upodobljene na kitajskih slikarijah. Šele odprtje kitajskih meja v zadnjih petnajstih letih je omogočilo podrobneje spoznati obseg in značilnosti tega krasa. Prvi obsežnejši zapis o kitajskem krasu je v Sloveniji objavil Peter Habič v Geografskem vestniku leta 1980. V približno istem času so na Kitajsko začeli hoditi tudi krasoslovci iz drugih držav. Prvo jamarsko odpravo pa so v sodelovanju z Inštitutom za kraško geologijo iz Guilina organizirali leta 1985 angleški jamarji. Sledili so bolgarski, italijanski, francoski, japonski in drugi jamarji, vsi pa so po ročaJi o imenitnih kraških pokrajinah in neskončnem številu jam. Te jame se odlikujejo po velikih dimenzijah, našli pa so tudi nekaj zelo globokih brezen. Po Il. Mednarodnem speleološkem kongresu v Pekingu sem iniel priložnost spoznati del kitajskega krasa. Obiskal pa sem tudi Guilin, kjer sem na Inštitutu za kraško geologijo izvedel za možnosti in pogoje za jamarske odprave. S prvimi pripravami smo pričeli spomladi 1994, zbrali ekipo, si razdelili zadolžitve, z Inštitutom v Guilinu pa sklenili dogovor o stroških in pogojih odprave. Za prevoze, prehrano in namestitev smo plačali 45 $ na osebo na dan. Na osno naših želja so nam predlagali za cilj odprave kraško področje reke Huanghou pri mestu Libo v južnem delu province Guizhou. Sprva smo nameravali na pot jeseni, vendar smo zaradi različnih razlogov odpravo prestavili na februar 1995. Po prihodu v Peking smo si ogledali nekaj znamenitosti, med njimi tudi jame pri Čukotienu, kjer so bili najdeni ostanki pekinškega pračloveka. Pot nas je potem vodila z vlakom v Xian, od tam pa smo z letalom odpotovali v Guilin. To mesto je znano po številnih turističnih jamah, kraških stolpih, ki se pnejo do 200 m nad ravnico ob reki Li jiang, ter po Inštitutu za kraško geologijo. Namestili smo se v njihovem hotelu, naslednji dan pa odpotovali v čez 300 km oddaljeno mesto Libo. Pot nam je vzela dva dneva, na njej pa smo dodobra spoznali kitajsko kraško podeželje in ceste. Liboje majhno mesto, v nadmorski višini okrog 500 m. Leži v dnu podolgovate kotline, nad katero se dviguje strašno razčlenjeno kraško površje. Večje reliefne enote so kopasti hribi, visoki do 200 m, s strmimi, mestoma tudi navpičnimi pobočji, med njimi ležijo zaprte depresije, velikim vrtačam podobni kokpiti, ali pa podolgovata podolja, podobna suhim dolinam. Ponekod tečejo v podzemlje tudi manjše reke. Dna depresij pokriva prst in riževa polja, pobočja pa težko prehodne, z bodljikavim grmičjem prekrite škraplje. Po nastanitvi v hotelu na robu mesta smo odhajali z dvema avtomobiloma, ki sta nam bila vedno na voljo, v bližnjo okolico na vsakodnevno jamarjenje. Nekajkrat smo ostali na terenu tudi Obi čajno smo se razdelili na štiri samostojne skupine, ki so raziskovale vsaka svojo jamo. Področje, ki smo ga raziskovali, je bilo bogato z vodoravnimi jamami. Brezen je bilo manj, morda pa jih le nismo znali poiskati. Pri delu na terenu so nas spremljali sodelavci inštituta iz Guilina, ti pa so za jame spraševali domačine. V 16 efektivnih dneh smo raziskali ali le delno raziskali ter tudi izmerili 23.000 m jamskih rovov v 27 jamah. V več jamah smo se obrnili sredi rova ali pa sploh nismo pregledovali odcepov. Tako je bilo tudi v največji jami, oziroma v jamskem sistemu ponikalnice Di E Da He. Ta reka ima povprečni letni pretok 11 m3 (reka Reka le 8 m\ v podzemlje vteka v nadmorski višini 650 m, po dveh kilometrih se pojavi v višini 550 m. Po dobrem kilometru površinskega toka med vrhovi, ki presegajo 1000 m, teče v vodoravno jamo ter se po 2 km spet pojavi, v višini 450 m v jami Xiaogikong. V jamskem sistemu smo izmerili prek 5 km rovov, dela pa seveda nismo dokončali zaradi brzic ter pomanjkanja časa pri nekaterih široko odprtih rovih. Prav tako nismo obiskali višjih, starih neaktivnih jam in rovov tega sistema. Rovi jame so v večini enakih dimenzij kot so rovi v Škocjanskih jamah, mestoma pa jih močno presegajo. Po vrnitvi v Guilin smo opravili še nekaj obveznih turističnih ogledov. Mednje sodi predvsem okrog 80 km dolga vožnja po reki Li. Kljub nekaterim težavam na poti ali napačnim odločitvam je bilo delo odprave uspešno. Predvsem smo spoznali popolnoma nove dimenzije krasa. Presenetilo nas je veliko število jam, za primer naj povem, da sem na poti z avtobusom štel vhode v jame. V enem dnevu sem jih naštel 212, seveda so imeli vsi vhodi spoštljive dimenzije. Tudi pri delu na terenu smo pogosto šli mimo vhodov v jame, pa jih sploh nismo pogledali, saj jih je bilo enostavno preveč. Obsežnejše poročilo o odpravi z načrti in opisi pripravljamo v posebni številki Naših jam. MEHIKA OBLJUBLJENA JAMARSKA DEŽELA Dorotea Verša*  Mehiko že dalj časa intenzivno obiskujejo številne jamarske odprave. Pregled jamarske literature daje vtis, da je Mehika obljubljena jamarska dežela. V jamarskih krogih je bila Mehika dolgo znana le po dveh velikih vhodnih breznih. Še danes je najgloblje enotno brezno v Mehiki velikanski, 41 O m globoki El S6tano del Barro v mehiški zvezni državi Queretaro, raziskan leta 1972, leta 1968 raziskani S6tano de las Golondrinas v mehiški zvezni državi San Luis Potosi pa s svojo 333 m globoko navpičnico velja za najbolj grozljivo brezno na svetu. Leta 1980 je mehiški kras začel kazati drugačen obraz; s povezavo jam Li Nita in S6tano de San Augustin v mehiški zvezni državi Oaxaca je nastal Sistem Huautla, prva jama zahodne poloble, globlja od 1000 m. Od takrat strmo narašča število globokih jam v Mehiki; leta 1991 jih je bilo 34 globljih od 500 m, od teh jih je bilo pet tisočmetrc. Bill Stone, eden od največjih raziskovalcev in pomavalcev mehiškega krasa, trdi, da bo prva 1700 m globoka jama na svetu raziskana v naslednjih desetih letih ravno na jugu Sierra Madre Oriental v Mehiki. V Mehiki je bil leta 1994 postavljen tudi svetovni globinski rekord v jamskem potapljanju. Na severovzhodu Mehike, v zvemi državi Tamaulipas, sta se ameriška potapljača J. Bowden in S. Exley potopila v cenot Zacat6n ( cenoti so kraška jezerca, ki se običajno nadaljujejo s sifonom). 52 letni Bowden je dosegel globino 280 m in se po devetih urah dekompresije vrnil na površje, Exley pa je utonil na globini 275m. (Kristovich, Bowden, 1995). V ODKRIVANJU MEHIŠKEGA KRASA Dorotea Verša* Uvod Minilo je leto od mojega prvega srečanja s Tulliem Bemabeiem, italijanskim jamarjem iz Rima, novinarjem in predsednikom italijanskega raziskovalnega združenja La Venta, na katerem sva se dogovarjala o mojem sodelovanju na jamarski odpravi v Mehiko. V pogovoru sva poskušala izvedeti čim več: jaz o organizaciji in ciljih odprave, on pa o mojem jamarskem delovanju. Moja udeležba na odpravi je bila meglena in nejasna, vse dokler ni prišlo uradno povabilo, naj se udeležim odprave v Mehiko jeseni leta 1995. Seveda sem povabilo sprejela, čeprav sem šele takrat začela resno poizvedovati, kam se pravzaprav podajam; prebrala sem nekaj člankov, ogledala sem si dokumentarni film s prejšnjih odprav in se srečala z udeleženci odprave. Prepričala sem se, da je kraj, kamor je namenjena odprava, jamarsko zanimiv, poleg tega je tam pravo razkošje naravnih znamenitosti, pa tudi družba je veliko obetala. Avantura se je lahko začela! Področje raziskav in njegova geološka struktura Jamarska odprava, ki sem se je udeležila skupaj s trinajstimi jamarji iz različnih italijanskih jamarskih društev, je trajala od srede novembra do srede decembra 1995. Raziskovali smo kraško območje v osrednjem delu najjužnejše mehiške zvezne države Chiapas, ki leži kakšnih 70 km zahodno od glavnega mesta Tuxtla Gutierrez. Od mehiške zveme države Oaxaca se smeri severozahodjugovzhod razteza 250 km dolg pas apnencev in dolomitov srednjekredne starosti, ki prečka državo Chiapas in se nadaljuje v Gvatemalo. Področje raziskovanja odprave je zaje malo del apnenčastega pasu s površino 1000 km2, ki ga na severozahodu in jugovzhodu omejujejo slabo prepustne kamnine. Osrednji del področja seka 80 km dolg in povprečno 400 m globok kanjon reke La Venta, ki je nastal v plastovitih srednjekrednih apnencih ob prelomu v smeri severozahodjugovzhod. Na desni strani kanjona reke La Venta se razprostira Selva El Ocote, območje apnencev in dolomitov srednjekredne starosti v nadmorski višini med 800 in 1500 m, s severozahoda omejeno s slabo prepustnimi kamninami. Območje je reliefno razgibano, nenaseljeno, poraslo s pragozdom in zato težko prehodno. Selva El Ocote je zaradi ohranjenega pragozda zavarovano kot naravni rezervat. Tudi na levi strani kanjona se nadaljujejo apnenci in dolomiti srednjekredne starosti, ki na jugovzhodu mejijo na slabše prepustne kamnine. To območje je poseljeno in so zato pragozdovi večinoma izsekani. Zaradi cest in preglednosti ogolelih površin je dostopnost tega področja veliko lažja. Reka La Venta, ki izvira na granitnem pogorju Sierra Marde del Chiapas, je v pas apnencev vrezala globok kanjon, ki močno meandrira. Kanjon se je razvil med 500 in 200m nadmorske višine, na njegovem koncu pa se reka La Venta vliva v umetno akumulacijsko jezero Malpaso. V La Vento se vlivajo številni pritoki, med temi nekateri iz kraških jam, ki se odpirajo v pobočjih. V celoti zbira reka vodo območja, ki meri 1800 km2 . Združenje La Venta in dosedanje delo Nekaj besed si zasluži organizator odprave, raziskovalno združenje La Venta, saj ni običajno jamarsko društvo. La Venta (Associazione Culturale Esplorazioni Geografiche) je raziskovalno združenje, ki ga je v začetku devetdesetih let ustanovila skupina sedmih italijanskih jamarjev. Združenje se je specializiralo za organiziranje odprav v oddaljene, težko dostopne in malo znane predele sveta. Na odpravah se posvečajo predvsem jamarskim raziskavam, njihovo delo pa zajema tudi geološke, arheološke, antropološke, biološke, gladaloške in druge raziskave, zato se tudi imenujejo združenje za geografske raziskave. Organiziranje odprav poteka tako, da člani izberejo perspektivna področja, jih obiščejo na oglednih odpravah in šele potem pripravijo odpravo. Posebno pozornost posvečajo dokumentiranju rezultatov odprav s članki, tiskovnimi konferencani, dokumentarnimi filmi in posebnimi publikacijami. Rezultati takšnega načina dela so precejšnji: med letoma 1993 in 1995 so uspešno izpeljali osem odprav v Mehiko, Venezuelo in Argentino, izdali so dve samostojni publikaciji in posneli tri dokumentarne filme. Za svoje delo so prejeli več uglednih priznanj. Značilnost dela združenja La Venta je obiskovanje istega področje vse do zaključka del na večjih jamskih objektih in zaokrožitve temeljnih spoznanj o razisko vanem področju. Na področje reke La Venta so se prvič podali leta 1990, ko so se z gumijastimi čolni prvi spustili po vseh 80 km kanjona. Takrat so ugotovili, da se v stenah kanjona odpirajo številni jamski vhodi, med katerimi so tudi aktivne izvirne jame, zato so se leta 1993 podali na dve ogledni odpravi, na katerih so zbrali dostopno dokumentacijo (zemljepisne in geološke karte, strokovno literaturo), zbrali dovoljenja lokalnih oblasti in prebivalcev ter preverili dostopnost posamemih področij. Prvi dve odpravi v Mehiko so organizirali leta 1994, aprila 1995 pa tretjo. Odprava, na kateri sem sodelovala, je bila že četrta po vrsti. Na prvih treh odpravah so v kanjonu reke La Venta in na planotah nad njim raziskali skupaj več kot 200 jam, med katerimi je največja 8 km dolga Cueva del Rio La Venta, h kateri se bomo še vrnili v nadaljevanju. Isto območje je v preteklosti raziskovalo tudi 15 drugih jamarskih odprav, predvsem italijanskih, francoskih in kanadskih. Odhod "Noč je, 14. november 1995. S težko, rdečo vrečo, polno opreme za enomesečno potovanje, se vlečem po italijanskih železnicah. Pokrajina, skozi katero drvi vlak, je še zaspana, medtem ko jaz premišljujem: Spalno vrečo sem vzela, potni list tudi, upam, da z mehiška vizo ne bo težav, samo, da ne pozabim vzeti zadnje tablete proti tifusu. Nekje na milanskem letališču se moram sestati z drugimi udeleženci, pa še njihovih imen si nisem zapomnila. Takoj po vstopu v letališka stavbo opazim zaspane obraze, ki se bojujejo s prav tako ogromnimi rdečimi vrečami. Zahvaljujoč temu razpomavne mu znaku se brez težav zberemo vsi, ki odhajamo iz Milana: Gino, Luca, Roberto, Corrado, Matteo in Antonio de Vivo, eden od dveh koordinatorjev odprave. Izmenjujemo si izkušnje o tem, kako je komu uspelo omejiti osebno opremo na 20 kg dovoljene teže, saj je bilo dodatnih lO kg namenjenih skupni opremi. Prtljago oddamo na okencu za prtljago izrednih dimenzij. Enajsturni polet od Italije do Mehike v Boeingu 767 dokončno razblini vsa moja poveličevanja prevoza z letalom: na neudobnih sedežih smo stlačeni kot v kakšnem slabem avtobusu, postrežejo nas z neokusno hrano in komaj čakamo, da lahko izstopimo iz tega osirja. Le pogled iz višin na gore, morje in sanjske oblake krajša dolgočasno potovanje. V Mehiki pristajamo v Cancunu, brezdušni turistični aglomeraciji hotelov in restavracij na vzhodni obali Yucatana, namenjeni počitku premožnih prebivalcev ZDA. Naslednji dan preletimo polotok Yucatan. nizko in ravno apnenčasto ploščo, poraščeno s pragozdo vi, ki z bogastvom kraških pojavov privlači jamarje, še posebej potapljače, in končno priletimo na naš cilj. Med sredogorjem osrednjega Chiapasa leži mesto Tuxtla Gutierrez s 300.000 prebivalci, kjer nas dočakajo znani obrazi drugih udeležencev: Leonardo, Simone, drugi koordinator odprave Tullio Bemabei in dva geologa. Preostala dva člana nas bosta dohitela čez nekaj dni." V Chiapasu V Chiapasu nas je dočakal november, ki je kazal obraz poletja: tukaj na sedemnajstem vzporedniku se je temperatura gibala okoli 25° C, padavin pa je bilo malo; v sušnem obdobju od novembra do aprila pade vsega 250600 mm padavin. Novi kraji in dogodki so nas tako prevzeli, da sedem ur časovne razlike med Evropo in jugom Mehike nismo kaj dosti čutili. Dinamičnost mestnih ulic Tuxtle Gutierreza ali bolje kaos avtomobilov in pešcev, ki so se gibali po nenavadnih pravilih, me je sprva prestrašil. Toda kaj hitro sem se znašla in se prepustila toku srednjeameriškega mesta. Še posebej, ker smo vse priprave opravili prav v takšnem okolju. V supermarketu, ki je bil presenetljivo dobro založen z blagom ugodnih cen, smo nabavili hrano in druge nujne malenkosti (toaletni papir), v lokalni živopisni trgovinici z mešanim blagom pa smo izpopolnili našo zbirko mačet. Serume proti kačjim pikom smo dobili v inštitutu, ki deluje pri zoološkem vrtu, kjer smo si tudi ogledali vse plazeče se lepotice okoliških tropskih pragozdov. Med odpravo so bile vse raziskovalne skupine povezane z radijskimi zvezami, zato je bil v okviru priprav nameščen radijski repetitor na izpostavljenem vrhu nad kanjonom. Načrtovan spust z gumijastimi čolni po reki La Venta se je, na našo veliko žalost, izkazal za nemogočega, saj je v deževnem obdobju padlo največ padavin v zadnjih tridesetih letih in je bil vodostaj reke še vedno previsok. Zato smo se razdelili v dve skupini; prva je raziskovala jame v laže dostopnem delu kanjona, druga pa na planoti nad kanjonom. Tabor Rio Končno smo, po vseh kupčkanjih in pakiranju opreme, krenili jamam naproti. Na kesonu tovornjaka se nas je skupaj z goro opreme znašlo deset iz skupine, namenjene v kanjon reke La Venta. Pod kristalno modrim nebom smo zapustili asfalt in po prašni cesti brzeli skozi obdelano dolino, obdano z gričevjem. Prispeli smo do konca ceste, kjer je kolonija, v kateri živijo priseljenci, ki jim je država dodelila obdelovalno zemljo. Opremo smo naložili na konje in mule, najete pri domačinih, in se pod vročim opoldanskim soncem napotili čez ogolelo planoto . Nekoč z gozdovi gosto poraščena planota je zaradi živinoreje in poljedelstva danes skoraj popolnoma izsekana. Po dveh urah se je pot začela spuščati in pred nami so se prikazale prve stene kanjona. Bil je še bolj veličasten, kot sem si ga predstavljala, ko pa smo prispeli do reke, je vse hitro potonilo v večerno temo. S prvim jutranjim pogledom nisem dosegla neba; ne glede na to, koliko sem dvigovala pogled iz šotora, je pred mano stala neskončno visoka rdečkasta stena. Moj vzklik navdušenja je zbudil Gina, mojega sostanovalca na celi odpravi. "Chece?" me je vprašal, a kako naj mu opišem 400 m visoko steno na drugi strani reke . "Ah stena, ja, vse so take tukaj v kanjonu. " je mimo rekel in se obrnil na drugi bok. Naslednjih deset dni je bil naš dom 10m dolg spodmol ob obali reke. Na tem mestu je kanjon širok kakšnih 10O m in obdan z nekaj sto metrov visokimi navpičnimi stenami. V tako divjem in magičnem okolju bi kar cel dan občudovala naravo, a že prvi dan smo dobili nalogo; domačin Paco, ki se nam je pridružil , Roberto in jaz smo morali do konca raziskati in izmeriti jamo Cueva de L'imaginacion. Velika energija kanjona Takoj mi je postalo jasno, čemu služijo mačete; gosta zmešnjava trstičevja, grmov, dreves in plazilk je obdajala obale reke in se dvigovala po strmem pobočju, ki je pripeljalo do vznožja stene, v kateri smo slutili vhod v jamo. Paco je izsekal pot skozi vegetacijo in preplezal ISmetrsko stopnjo do vhoda v jamo. Statična vrv naj bi drugim omogočila vzpon do vhoda, a stvari so krenile drugače. Kuhajoč se pod vročim soncem v polni jamarski opremi (s pajacem vred) sem prva "požimarila" po vrvi. Takoj, ko sem zapustila tla, sem nad sabo slišala ropot padajočega kamenja . Preostalo mi je Je še toliko časa, da sem umaknila glavo in ramena in že sem začutila strahovito bolečino v mečih leve noge . Kriknila sem iz dna grla, tako da sem spravila v paniko tudi skupino, ki je bila kakih 500 m stran. Skalnati blok, ki me je zadel v meča, je nekoliko poškodoval mišico in sprožil presenetljivo solidarnost in skrb drugih članov odprave . Naša geologa sta dogodek komentirala s hladno strokovnostjo: " Da, da, že takoj smo opazili, da ima kanjon veliko energijo." Ali drugače, stene kanjona so nestabilne in zato se nenehno proži kamenje, pa tudi celi podori. "Veliko energijo" smo lahko občudovali ves čas, saj smo z vsakim korakom s pobočij sprožali kamenje, pa tudi naravno sproženi večji podori med našim obiskom niso bili nikakršna redkost. Napad čebel Vsak dan so se vrstila iskanja in raziskovanjajam na pobočjih kanjona: Cueva de la selce, Cueva del moco, Cueva del gran derrumble in Cueva de las abejas so v predelu, poimenovanem Cona del Techo. Na vrhu 200 m visokega strmega podomega in se dviguje stena z vhodi v jame. Čeprav jame, ki so bile kot večina raziskanih jam v kanjonu pretežno horizontalne, dolge od nekaj deset do nekaj sto metrov in izrazito suhe in tople (cca 20° C), niso bile posebej zanimive, so nas toliko bolj presenetili arheološki ostanki. Tako kot predhodne odprave smo v jamah in spodmolih našli različne premete, ki pričajo, da je kanjon po vsej verjetnosti uporabljala civilizacija Majev. Najdeni so bili ostanki svetišč, grobov, lončene posode, orodja in drugo. Dosedanje analize so razvile več hipotez, po katerih je kanjon služil kot trgovska pot sredi težko prehodnih planot, ali pa so se Maji vanj zatekali pred nevarnostmi. Cueva del gran derrumble (Jama velikega podora) je v začetnem delu precizno tlakovana s kamnitimi ploščami, v niši pa je dolga stoletja "pre živela" glinena posoda, visoka 1 m. Cueva de las abejas (Čebelja jama) nas je prese netila s celim sistemom zidkov, zgrajenih v vhodnem spodmolu, in s kapniškim stebrom, obdanim s kuriščem, ki je verjetno služilo v sakralne namene. Jama nas je presenetila tudi z nečem drugim: naš prihod je vznemiril gnezdo čebel na vhodu, napadle so nas in nihče je ni odnesel brez vsaj nekaj pikov. Sosednje jame nismo niti dosegli, saj so naslednji dan čebele napadle Simoneja že med plezanjem do vhoda. Po jaguarjevih stopinjah Čez naše odtise v mivki na shojenih poteh ob reki so bile vsako jutro odtisnjene sveže jaguarjeve stopinje. Paco nam je zatrjevaL da jaguar prebiva v votlini, le kakih 500 m nizvodno od našega tabora. Vedeli smo, da je tukaj, v ozkem kanjonu, skupaj z nami. Čeprav je misel o srečanju s to mogočno mačko vzbujala strahospoštovanje, smo si je vsi močno želeli videti vsaj za trenutek, na nasprotni obali reke seveda. In sreča se nam je nasmehni la  videli smo jaguarja! Bila je to jaguarjeva glava izklesana v kamnu. Kilometer gorvodno od tabora je področje, ki smo ga poimenovali Cona del gran pared. Tudi tam pelje pot po strmem pobočju in po sledeh svežega podora vse do mogočnega spodmola, vidnega že z dna kanjona. 70x50 m velik spodmol se nadaljuje z jamo Cueva del camino infinido, ki se strmo spušča med podomimi bloki in se po 10O metrih poligona konča. Tam, kjer v jamo še sega svetloba, smo med gruščem zagledali nenavadno zaobljen kamen. Nekdo ga je dvignil in ugotovil, da je to kamnita skulptura jaguarjeve glave, premera kakšnih 20 cm. Našemu navdušenju ni bilo konca; jaguarja nismo občudovali samo mi, temveč tudi davni prebivalci kanjona. Zaradi novih jam v okolici in zaradi težavnosti dostopa smo se odločili prespati v spodmolu. Od tam, 200m nad dnom kanjona, smo lahko z enim pogledom zajeli ovinek reke, uravnava nad njim in slapove, imenovane Cascada de la Garrapata, ki se spuščajo do La Vente. Prejšnji dan smo obiskali prav to uravnava, kjer se odpira 5 km dolga jama, ki jo je leta 1988 raziskala francoska odprava. Tisto noč je nas šest prespalo ali prebedelo na 2x2 m veliki neravni polici. Bolj nadležne od kamnov v kosteh so bile stotine mušic, ki so nas neusmiljeno pikale skozi vsa oblačila in spalne vreče. Toda splačalo se je potrpeti; naslednji dan smo po sistemu skalnatih polic na sredini 400 m visoke, navpične stene odkrili še tri jame; Cueva de las donas grandes, 30 m dolgo jamo z dvema dobro ohranjenima lončenima po sodama, 10O m dolgo Cueva de la gran pared in Cueva del sueno Maya. Posebnost zadnje jame ni dolžina (22m) temveč res neverjeten dostop; tam, kjer se je končala ozka, skalnata polica, sta Simone in Paco splezala prečko in dosegla nekaj metrov velik vhod. Po 17 m jame sta izstopila v steno, po nekaj metrov dolgi prečki ponovno vstopila v zadnjih 5 m jame in skozi drugi izhod ponovno pogledala v prepad pod sabo. Tam, v jami sredi previsne stene 200 m nad reko, sta našla lončene črepinje Majev, in le kako drugače poimenovati jamo kot Jama maj ev skih sanj! Dobra novica Radijska zveza med nami in petčlansko skupino v taboru Lopez je bila zelo koristna in prijetna. Njihov tabor je bil v leseni kolibi v koloniji Lopez Mateoz na planoti, na nadmorski višini 1000 m. Nekaj 10 km razdalje med taboroma je zadostovalo za razlike v vremenskih razmerah; medtem ko je v kanjonu ves čas sijalo sonce, je bilo na planoti zelo pogosto sveže in je deževalo ves dan. Tabor Lopez nam je vsak dan po radijski zvezi izražal zavidanje nad toploto in kopanjem v reki, saj so oni hodili po razmočenih in blatnih poteh. Mi pa smo, po desetih dneh prehranjevanja z liofilizirano hrano, globoko zavidali njihovi pestri prehrani, sestavljeni iz sveže zelenjave, jajc in mesa. Skupina iz tabora Lopez je raziskovala območje obsežnega kraškega polja s poglavitnim ciljem najti zgornji vhod v Cueva del Rio La Venta. Cueva del Rio La Venta je izvirna jama na levi strani kanjona. Jamo, ki je imela spomladi leta 1994 0,5 m3Is pretoka, so deloma raziskali že med prvim spustom po kanjonu leta 1990, na naslednjih odpravah pa so v njej prodrli 8 km daleč v osrčje planote. Široki rovi povezujejo dvorane velikih dimenzij, reka v jami mestoma divje teče skozi ozke kanjone, mestoma pa se umiri v široki strugi ali jezerih. Gibanje po jami je zelo razgibano, saj se spusti izmenjujejo z vzponi prek stopenj, ponekod pot poteka skozi suhe rove, drugje pa je treba zabresti v globoko vodo. Zadnja odprava je na koncu jame zaznala močan prepih in opazila netopirje, kar je kazalo, da so blizu površja. Ko so na karto položili načrt jame, so ugotovili, da je znani konec jame pod kraškim poljem. Vsak večer smo z zanimanjem poslušali poročila o delu v taboru Lopez; vrstila so se odkritja sumireov (ponorov) in sotanov (brezen). Odkrili so jih sedem v skupni dolžini 2 km rovov, na žalost pa so se vsi končali. Nekega večera je Tullio s svečanim glasom sporočil, da so ponovno zagledali vode Cueve del Rio La Venta. Po širjenju ožine med podornimi bloki so skozi Sumidero II del Rio La Venta, prišli v že znane rove Cueve del Rio La Venta. S povezavo obeh jam je nastal približno (podatki se še obdelujejo) 12 km dolg jamski sistem, naj daljši v Chiapasu . Iz tabora Rio smo jim po etru poslali glasen aplavz in vzklike navdušenja in bili smo zadovoljni, ker so naši kolegi, merjeno z merili športnega jamarstva, dosegli pomemben rezultat. 28 . novembra so se v kanjon ponovno spustili konji, domačini in njihovi psi in naznanili konec našega desetdnevnega bivanja v kanjonu La Venta. Na odhodu je nekdo otožno izjavil, da je vsakdo od nas nekaj pustil v kanjonu. Res je, jaz sem pustila svoj najljubši lonček. Med apnenčastimi stožci Prav takšna, kot je pokrajina na poti do kolonije Lopez Mateoz, je bila moja predstava o tropskem krasu; planota polna razmetanih stožčastih, apnenčastih gričev, poraščenih z gozdom ali golih. V dolinah med stožci se vijejo slabe, makadamske ceste, ki povezujejo osamljene ranče govedorejcev in kolonije priseljencev, vsepovsod pa se odpirajo vhodi v jame. V drugem delu odprave smo nadaljevali raziskave v Sumidero II del Rio La Venta, saj se je prva skupina posvetila Je glavnemu rovu . Tako se je uresničila želja nas iz tabora Rio, da obiščemo novo jamo. Po uri in pol hoda od kolonije smo bili pred IO x iO m velikim vhodom, gosto porašče­ nim z drevjem in grmičevjem. Gino in jaz sva odšla raziskovat stranske rove v prvem delu jame in si tako nisva mogla ogledati prehoda v Cueva del Rio la Venta. Toda že iz prvega dela jame sem lahko dobila vtis o rovih velikih dimenzij in lepo zakapanih detajlih, prevsem sva z Ginom uživala v odkrivanju 500 m novih rovov. Po šestn~stih urah dela sva po novno srečala druge, ki so se vračali iz merjenja bolj oddaljenih delov j ame. Skupno smo v jami izmeril i 4 km rovov. Zapustili smo kolonijo Lopez in na kraškem polju še veliko neraziskanih jam, delo za prihodnje odprave . Adios! Poleg vedno neuravnovešenih karbidk, vročine, zarošenih merilnih inštrumentov in drugih malenkosti, so nam bile v jamah v posebno "zadovoljstvo" zaščitne maske filtri . Ena od nevarnosti , ki preži na jamarje v jamah toplih podnebij , je namreč okužba s histoplazmozo, boleznijo pljuč, ki je lahko tudi smrtna. Povzročitelj histoplazmoze je glivica, ki živi v gvanu netopirjev (ali ptic) . Spore se med hojo skupaj s prahom dvigujejo s tal in pridejo v organizem · z vdihovanj em. Maska s filtrom je dobra zaščita proti okužbi, vendar je tudi nadvse nadležna pri dihanju, še posebej med napori; žimarjenje z masko na obrazu je zares pravo mučenje. Med odpravo smo v jami Las Cuevas za tretji program italijanske televizije posneli dokumentarno oddajo o nevarnosti okužbe s histoplazmozo. Po zaključenem raziskovalnem delu, urejanju opreme in demontaži radijskega repetitorja je ostalo dovolj časa, da smo lahko obiskali tudi druge znamenitosti Chiapasa. Ogledali smo si San Christobalo de Las Casas, nekdanjo prestolnico Chiapasa, znano predvsem po dogodkih leta 1994, ko je mesto za nekaj časa zasedla Zapatistična narodna osvobodilna armada, ki se bojuje za pravice zatiranih in izkoriščanih Indijancev. Naredili smo tudi nek<ti korakov v svetlejši del zgodovine Indijancev in obiskali Palenque, kraj impozantnih ostankov svetišč Majev, iztrganih iz objema tropskega pragozda, ki so nastala v času med 1500 let pred našim štetjem in letom 1000 našega štetja. Konec vsake dobre dogodivščine je vedno žalosten, še posebej, ker smo se v Evropo vrnili sredi snežnega viharja. Vesela pa sem, da sem na odpravi spoznala zanimive ljudi in dobre jamarje in da sem delala v skupini, kjer so bile naloge posameznikov in cilji skupine natančno določeni, kar je ob dobrem vzdušju dalo dobre rezultate. JAMARSKA ODPRAVA DRUŠTVA ZA RAZISKOVANJE JAM JUBLJANA V BRAZILIJO Marko Simic* Uvod Po dolgem času se je članicam in čla­ nom Društva za raziskovanje jam Ljubljana ponudila priložnost raziskovati jame v tujini  brazilski jamarji so na odpravo v jamski sistem Sao Vicente v Braziliji po  * Društvo za raziskovanje jam Ljubljana vabili dva jamarja našega društva. Zanimanje za udeležbo je bilo večje od ponudbe, zato smo morali dva srečnika, ki naj bi odpotovala v Brazilijo, določiti z žrebom. Pozneje so se tržaški jamarji, ki naj bi se prav tako udeležili odprave, premislili in odšli v Albanijo, tako da je na koncu v Brazilijo odpotovalo pet naših članov in članic: Franci Gabrovšek, Nataša Kavčič, Branka Hlad, Dorotea Verša in Marko Simic. Birokratski zapleti ob odhodu Letalske karte smo vplačali mesec in pol pred poletom, nato pa smo iskali sponzorje, pripravljali opremo, se cepili proti tetanusu in rumeni mrzlici ter nabirali kondicijo. Na potovalni agenciji smo na vsa naša vprašanja, kje so naše vozovnice in vize, dobivali pomirjujoče odgovore. Na žalost nam je prekipelo šele pet dni pred odhodom: naredili smo tako sceno, da so drugi obiskovalci pobegnili iz poslovalnice. Šele takrat so v agenciji le nehali obračati naš denar, kupili so letalske vozovnice in zaprosili za vize. Toda na brazilskem veleposlaništvu na Dunaju so iz garantnega pisma brazilskih jamarjev in naših vlog dojeli, da nismo običajni turisti, ampak člani jamarske odprave, ti pa potrebujejo posebno odobritev zunanjega ministrstva. Do našega odhoda pa so manjkali samo še trije dnevi ... Sledilo je mrzlično telefoniranje v Brazilijo, prošnje in prepričevanje veleposlaništva na Dunaju, a vse zaman. V obupu smo celo poslali faks na slovensko veleposlaništvo v Argentini, kjer je odpravnik poslov član našega društva Matjaž Puc. Toda Matjaž je bil ravno na dopustu, od njegovega namestnika pa smo dobili odgovor, da nam svetuje potrpežljivost, kar ni ravno koristilo našim že močno razrahljanim živcem. Na turistični agenciji smo se mirno zlagali, da je na veleposlaništvu vse urejeno, tako da so poslali kurirja na Dunaj brez tega bi bila tudi odobritev v zadnjem trenutku brez haska. Pri Frančku in Nataši smo se zvečer, 48 ur pred odhodom, že tolažili, kako bomo v petek popoldne namesto v Brazilijo odšli kar na Rombon, kjer za zanimive jame ne potrebuješ vize. Naslednje jutro smo za vsak primer še zadnjič poklicali veleposlaništvo, kjer so nam na naše presenečenje sporočili, da je odobritev ia naše vize prišla. Da pa se le ne bi preveč veselili, nam je referent povedal, da ta dan ne bo več izdajal viz. Na naše obupne prošnje je odgovoril tako, da je položil slušalko. Na srečo ga je kurir, ki je le malo zatem prispel na veleposlaništvo, le omehčal, tako da smo ob desetih zvečer, 22 ur pred odhodom, končno imeli rokah vozovnice in potne liste. Pozneje smo brazilske jamarje povprašali, kako jim je uspelo v tako kratkem času izposlovati dovoljenje. Razložili so nam, da so poskušali po različnih zvezah, da pa tudi oni ne vedo, katera je bila "ta prava". Vsekakor je veleposlanik na Dunaju zaradi nas dobival sive lase, saj so ga iz vsaj dveh brazilskih veleposlaništev v Evropi prepričevali, naj ne komplicira. Zadnjega dne, 12. julija, se ne spominjamo radi. Dorotea, Branka in jaz smo morali še v službo, jaz pa sem moral prav ta dan oddati tekste za knjigo o soški fronti, tako da seveda celo noč nisem spal. Sledilo je mrzlično kupovanje in nato pakiranje jamarske in druge opreme. Popoldne smo z dvema avtomobiloma že drveli proti tržaškemu letališču v Ronkah, zvečer v Rimu presedli v 3 70tonsko pošast jumbo jeta Alitalije, ki je poletel iz Rima v Sao Paulo. Še ko smo sedeli v letalu in poslušali enakomerno hrumenje motorjev, nismo dojeli, da smo res na poti. Na letalu smo bolj malo spali, vsak se je ukvarjal s svojimi mislimi. Verjetno smo vsi razmišljali isto: kaj nas čaka. O jamah, v katere smo se odpravili, smo imeli le meglene predstave. Prebrali smo, kaj so napisali italijanski jamarji, ki so bili tam na dveh odpravah, leta 1989 in 1991. Imeli smo tudi načrt, ki so nam ga poslali gostitelji. Dorotea, ki ima dobre stike z najbolj znanimi italijanskimi jamarji, je dobila od dveh udeležencev italijanskih odprav povsem nasprotujoče si informacije o pogojih v jami in v taboru. Branko so skrbele kače, še najbolj miren pa je bil Franček, ki je rekel, da nikomur ne ver . jame, dokler vsega ne vidi sam. Prihod v Sao Paulo Na letališču v Sao Paulu nas je pričakal Peter Slavec, Slovenec, ki se je pred štiridesetimi leti izselil v Brazilijo. V prostem času se je ukvarjal z alpinizmom, pozneje pa tudi z jamarstvom. Bil je eden od ustanoviteljev jamarskega kluba v Sao Paulu, ki je sprva deloval v okviru planinskega društva (Clube Alpino Paulista), nedavno pa je preraste! v Uniao Paulista Espeleologia UPE (Jamarsko zvezo Sao Paula). Peter je imel pomembno vlogo tudi pri ustanovitvi Jamarske zveze Brazilije (Sociedade Brasileira de Espeleologia  SBE). Danes Peter Slavec ni več na vodilnih položajih kluba, oziroma zveze, ostal pa je nesporna avtoriteta in ima veliko zaslug tudi za raziskave sistema Sao Vicente. Njegova je bila tudi pobuda, da so nas Brazilci sploh povabili. Do odhoda na odpravo so nas razdelili v dve skupini, Branka, Franček in Nataša so se kaj hitro udomačili pri Petru, Doroteo in mene pa je gostil slovenski izseljenec Vladimir Ovca. Pri Petru smo iz literature, načrtov in Petrovega pripovedovanja končno izluščili osnovne podatke o našem cilju, jamskem sistemu Sao Vicente. V zvezni državi Goias, že v subtropskem pasu, le dobrih 13 o južno od ekvatorja, je eno od osmih večjih kraških območij Brazilije. Tam namreč na zelo starih gnajsih leži velika krpa predkambrijskih apnencev, imenovana Serra do Calcario (Pogorje apnencev). Krpa se v smeri severjug razteza 30 km daleč, od vzhodnega do zahodnega roba meri okoli 10 km, debelina apnencev pa ponekod presega 200 m . Serra do Calcario preseka povimi del reke Tocantins, ki se 1450 km severneje pri Belemu izliva v Atlantski ocean. Pritoki Tocantinsa, ki na tem z vzhoda proti zahodu, na stiku z apnenci poniknejo, na zahodnem robu pa ponovno pritečejo na površje. Veliki jamski sistemi, v katerih reke pod površjem tečejo po podlagi iz gnajsa, si kar sledijo: na severu Lapa do Angel ica ob Rio Angelica, južneje pa Lapa do Bezerra ob Rio Bezerra ter "naš" sistem Sao Vicente ob Rio Sao Vicente. Ob reki Sao Vicente sta nastali dve veliki jami. Na vzhodnem robu apnenca reka izgine v jami Sao Vicente I, kjer ji lahko sledimo nekaj kilometrov daleč do sifona. Na dan pride v izvirih v mogočni udornici Valle di Liga<;ao (Povezovalna dolina), po 400 m površinskega toka pa ponovno ponikne, tokrat v jami Sao Vicente II, kjer ji prav tako lahko sledimo le do sifona. Podzemska pot reke Sao Vicente Sao Vicente I, največjo jamo sistema, so začeli leta 1973 raziskovati Brazilci. Jame so se lotili od ponora, vendar so zaradi številnih brzic in slapov napredovali zelo počasi. Pomemben korak pri raziskovanju jame je bilo odkritje jame Lapa da Ponte de Craibinha ozroma Gruta da Craibinha leta 1989. Jama je pripeljala raziskovalce v severozahodni del jame Sao Vicente. Pot nizvodno se je kmalu končala s sifonom, zato so jamo raziskovali v smeri proti toku. Glavni problem sistema, povezavo delov raziskanih z dveh različnih strani, so razrešili brazilski in tržaški jamarji na skupni akciji leta 1991. Za letošnjo, že 11. odpravo, so ostale manj spektakulame naloge: ponovna merjenja precejšnjega dela sistema, iskanje novega vhoda in še neodkritih odcepov, predvsem pa raziskava odcepa, ki so ga odkrili leta 1991, niso pa imeli časa, da bi ga raziskali. Odcep je zanimiv,·ker poteka v smeri proti sifonu ponome jame Gruta Passa tr~s. Odhod na odpravo julija zvečer so se pri Petru začeli zbirati udeleženci odprave: 18 Brazilcev na čelu z Robertom Brandijem, vodjo ekspedicije, in Petrom Slavcem, štirje Američani in mi. Po kratkem spoznavanju smo s spalnimi vrečami čisto zapolnili vse kotičke Petrove hiše, 16. julija navsezgodaj pa smo se zbasali v avtomobile in se od pravili proti severu. Čeprav so se naši gostitelji odločili, da bomo poskušali vseh 1300 kilometrov prevoziti v enem dnevu, nam to ni uspelo. Prenočili smo v majhnem mestecu Posse, kjer smo prvič videli temne predkambrijske apnence  z njimi je namreč tlakovana glavna ulica v mestecu. Ko smo naslednjega dne zavili z med . državne ceste na lokalno makadamsko pot, smo že na prvem kilometru izgubili izpušni lonec, ki ga je naš voznik Roberto Brandi hladnokrvno pripel na vrh nahrbtnikov na strehi avtomobila; težko bi se reklo, da smo v Sao Domingos, zadnje večje naselje pred našimi jamami, prispeli neopaženi. Včasih je bilo treba opremo do raziskovalnega območja tovoriti s konji. Letos pa je občina, ki si obeta razcvet zaradi bodočega turističnega obiska jam, jamar jem pomagala in občinski terenski tovornjak je v dveh vožnjah do jam prepeljal vso opremo in ljudi. Vožnja na kesonu tovornjaka, ki je vozil po nečem, čemur bi se samo pogojno lahko reklo cesta, je bila nekaj posebnega. Poskakovali smo kakšen meter v zrak in padali nazaj na keson, veje, ki jih je odrival sprednji, dvignjeni del kesona, so veselo pometale po glavah tistih, ki so jih moleli previsoko, poleg tega pa je z vej na nas padal pravi dež paličnjakov. Bilo jih je toliko, da jih nismo mogli sproti zmetali nazaj v gozd. Največ paličnjakov pa se je nabralo na hladilniku tovornjaka, od koder jih je moral vomik pred povratkom spihati s stisnjenim zrakom iz posode za zračne zavore. Med vožnjo smo s tovornjaka presenečeni zrli v apnence, ki so bili za naše predstave zelo nenavadni; zaradi temne prevleke so bili že tako sivi apnenci skoraj črni. Bazni tabor Vožnja se je končala ob kolibi, v kateri je še pred kratkim živela ženska z otroci; mož je delal v mestu Braziliji in jo je obiskoval le enkrat letno. Jamarji so nam povedali, da ne vedo, kam je odšla, njena skromna koliba pa je postala zunanje skladišče odprave. Za nas se je začelo garaško delo; v bazni tabor je bilo treba mostiti hrano za deset dni in vso opremo. S polnimi nahrbtniki smo se odpravili skozi redek gozd. Kar naenkrat se je pred nami odprla ogromna, 700 m dolga, do 300m široka in več kot 10O m globoka udornica, imenovana Valle di Liga~ao (Povezovalna dolina) oziroma Valle do Couro D'Anta. Videli smo, da so stene udornice prepadne, kljub temu pa smo se začeli v potu svojih obrazov spuščati po poti, umetelno speljani med bloki mogočnega podora. Kmalu smo kakih 50 m nad seboj zagledali rob stene, ki se je prevesil v ogromno streho, s katere so viseli številni zelo stari kapniki. Šele 150 m dalje se je streha spustila skoraj do reke. Tam, v vhodnem delu jame Sao Vicente Il, kjer sredi dneva vlada poltema, je na peščini tik ob reki idealen prostor, kjer smo postavili bazni tabor. Težko je opisati vso mogočnost vhoda v jamo; nikoli še nisem videl česa podobnega. 18. julij iskanje vhodov Prvi dan smo se poskušali skozi savano, v Braziliji imenovano cerrado, prebiti do globokega tektonskega jarka, ki poteka vzporedno s precejšnjim delom jame Sao Vicente I. Tam naj bi iskali morebiten tretji vhod v sistem, ki nam bi prihranil zelo naporno pot do tabora v jami. Na žalost pa nismo našli niti jarka, kaj šele nov vhod v jamo. Glavna akcija spust v jamo Sao Vicente 1 Po enkratnem kosilu, ki nam ga je 19. julija skuhal Peter, se nas je v jamo Sao Vicente 1 odpravilo deset: štirje Brazilci, Američanka in cela slovenska ekipa. Spust v udornico Craibinho je bil preprost, nekaj brezen, ki se zvrstijo na 45 metrih višinske razlike med dnom udornice in podzemsko reko pa smo premagali z lestvicami. Težke nahrbtnike z opremo in hrano za štiri dni smo spustili po vrvi. Malo preden smo zagledali reko, nam je vzelo sapo in zalil nas je moj; začutili smo klimo, ki nas bo spremljala naslednjih nekaj dni: temperatura zraka 25° C pri skoraj !OOodstotni relativni vlagi. Reka se nam je zdela temačna in mogočna; čeprav smo se v jamo odpravili v sušnem obdobju, je imela pretok okoli 7m3/s. Brazilci se ne bojijo vode: čim je laže broditi po vodi, kot plezati po obali, zagazijo v vodo. Nam voda v začetku ni prijala, saj smo se je navajeni izogibati do zadnjega. No, v Braziliji je en zadržek takoj odpadel: tudi voda je imela 25° C in je prijetno hladila pregreta telesa. Pred odhodom smo se pri italijanskih jamarjih pozanimali, kakšna obutev je najboljša za jamo. Svetovali so nam lahke platnene čevlje, na srečo pa smo se pred odhodom v jamo premislili in obuli gojzerje. Izkazalo se je, da je bila to zelo pametna odločitev, saj si pozneje nismo znali predstavljati, kako bi vse tiste podorne bloke ob reki preplezali v platnenih čevljih. Naj na tem mestu, čeprav Scarpa ni bil naš sponzor, pohvalimo nizke in visoke čevlje te trvrdke, saj so zdržali najbolj fin kremenčev pesek kot tudi številne ostre podvodne kamnite nože. Naslednje ure so bile zelo naporne. Plezali smo po blokih na bregovih, se plazili skozi ozek obhodni meander, v katerem smo po peščenih tleh za sabo vlekli nahrbtnike. Ti so se že pri brodenju po vodi napili vode in postali prav nečloveško težki. Neštetokrat smo morali prečkati deročo reko. Ob misli, kaj bi bilo, če bi nas voda spodnesla, nam ni bilo nič kaj prijetno ob srcu: možnosti za rešitev bi imeli le, če bi se nam posrečilo hitro sneti nahrbtnik. Kot da temačne misli niso bile dovolj, nas je zdramil Frančkov klic: "Pomagajte Luizu, padel je!". Obrnili smo se, toda Luiza nismo videli. Franček, ki je videl, kako je omahnil z roba bloka in padel nekaj metrov na hrbet, se prevalil in z glavo naprej priletel med naložene bloke, je bil prvi pri njem. Pozneje je povedal, kako je bil prepričan, da Luiz grozovitega padca ni preživel. Previdno mu je začel snemati čelado, izpod katere se je videla krvava glava. Izkazalo se je, da je imel Luiz veliko sreče  odnesel jo je le z urezninami na obrazu. Po petih urah smo prišli do Tabora 1, od koder smo po krajšem počitku nadaljevali pot. Jama, kije bila do tabora ozka, podobna Križni jami, le brez sigovih pragov in s precej bolj deročo reko, se je začela širiti. Ponekod so ob reki široke peščene plaže. Preden smo dosegli prostor za tabor, smo morali še dvakrat čez reko in prav predzadnje prečenje je bilo najbolj divje, še posebej za prvega, ki je moral prek reke privezan za vrv. Drugim je bilo seveda laže, saj so si lahko pomagali z napeto vrvjo. Kar naenkrat smo se znašli na peščini, kjer je bil že na prejšnji odpravi tabor, imenovan Tabor II. Kar šest ur smo porabili za 2 km poti. Bili smo izčrpani, razprostrli smo reševalne folije, nanje položili armaflekse, se zvrnili nanje in šele čez nekaj časa skuhali nekaj malenkosti. Sledilo je kopanje na bližnji peščeni plaži, nato smo oblekli suho obleko in se odpravili spat. Jama Sao Vicente 1 dobi tretji, Slovenski vhod Že med potjo do tabora se nam je kakšnih 10 minut oziroma dva prehoda prek reke pred Taborom II zazdelo, da ču­ timo prepih nekam proti desni. Naslednjega dne smo izrabili priložnost in se odpravili iskat nov vhod, oziroma bolje rečeno izhod iz jame. Med podornimi bloki ob reki smo kmalu našli odcep, ki se je končal s podorom, v katerega pa je močno pihalo. Plazili smo se v vse luknje in plezali v kamine, vendar brez uspeha. Da je vhod res blizu, nas je prepričevala tudi lepo rejena žaba, ki smo jo našli na skali, zato nismo obupali. Kar naenkrat je bilo slišati strašen krik jaz, ki sem se gvozdil v nekem brezupnem kaminu, sem najprej pomislil, da je spet kdo padel, izkazalo pa se je, da je Franček pogledal skozi pravo razpoko med bloki in zagledal dvorano, v katero je sijalo sonce. Res smo imeli srečo, saj sta iz dvorane na površje vodili dve brezni, od katerih je bilo manjše lahko preplezljivo. Hitro smo se mokri in zadihani znašli na površju pod navpično steno, črno od vlage, ki je puhtela iz j ame. Slekli smo pajace in se predajali soncu in suhemu zraku pred jamo . Bili smo zelo veseli, saj smo našli nov vhod, ki bo zelo olajšal nadaljnje raziskovanje jame, poleg tega pa smo bili navdušeni nad tem, da nam bo ob povratku prihranjena naporna in nevarna pot po vodnem rovu . Ko smo se razgledali, smo ugotovili, da smo prišli na površje nekje v pobočju tistega tektonskega jarka, ki smo ga prvi dan zaman iskali . Nad nami je bila slikovita stena, pod nami podor, poraščen z bujno vegetacijo, videli pa smo tudi stene nasprotnega pobočja jarka. Ker nas je zanimalo, ali je v dnu globokega jarka voda, smo se skozi džunglo po podomih blokih spustili do dna, kjer pa nismo našli ničesar. Po povratku pred vhod v jamo se je Franček lotil iskanja najbližjega prehoda navzgor, na rob jarka. Najprej je hotel preplezati steno, a ga je kača prav ob deblu, za katerega se je hotel prijeti, prepričala, da mora biti še kakšen bolj eleganten izhod. In res smo nedaleč stran odkrili strm žleb , po katerem pot na rob ne bi smela biti pretežka. Ob povratku v jamsko savno smo merili novo odkrite dele; do priključka na brazilski poligon ob reki smo namerili 290m. Ker nas je bilo pet, za merjenje pa so dovolj trije, sem se lahko posvetil fotografiranju. Višji deli jame, ki jih ne dosežejo poletne poplave, so namreč izjemno lepo zakapani s kristalno belo sigo. V taboru smo novico sporočili na nenavaden način: s površja smo za vsakega prebivalca tabora prinesli po eno zeleno vejico. Pred spanjem smo se kar napol goli podali na fotografski izlet v skoraj 10O m dolgo, kakih 40 m široko ter okoli 4 m visoko dvorano, ki se odpira tik za taborom. S stropa dvorane v vrstah visijo grozdi snežno belih aragonitnih stalaktitov  nekaj najlepšega, kar sem kdaj videl v jamah. Novi vhod smo skupaj z Brazilci v taboru poimenovali Entrada Eslovena  Slovenski vhod. V literaturi, ki smo jo dobili po odpravi, smo opazili, da so vhod kasneje primenovali v Boca Peter Slavec (Vhod Petra Slavca), kar se nam ne zdi prav. Pa ne ker Petru ne bi privoščili imena vhoda, ampak zato, ker smo kot prvopristopniki vhod poimenovali v soglasju z vsemi, ki so bili takrat z nami v jami. Najdba novega vhoda pa še ni pomenila, da se bomo v tabor vrnili po novi poti; treba je bilo najti pot do baznega tabora, kar po mnenju brazilskih kolegov sploh ni bila lahka naloga, čeprav je med vhodom in taborom le dva kilometra zračne razdalje. 21. julija so na pot poslali Luiza in mene, mso pa bili čisto prepričani, da nama bo uspelo. Meni se zadeva ni zdela tako problematična, čeprav je res, da iz džungle ni videti nobenih orientacijskih točk, karta, s katero smo razpolagali, pa se ni ponašala s podatkom, ali je orientirana po magnetnem ali po geografskem severu. Pri nas je razlika nekaj večja od stopinje in je v večini primerov zanemarljiva, v Goiasu pa znaša dobrih 15 stopinj in je ni pametno zanemariti. Na izhodu iz jame sem določil tak azimut, ki bi naju v obeh primerih pripeljal do poti, ki vodi v tabor, in z Luisom sva se z busolo v roki odpravila v neznano. Izkazalo se je, da je bil azimut dobro izbran, SaJ sva že po uri in pol naletela na pot, ki povezuje tabor z Gruto da Craibinho. Spustila sva se do baznega tabora, pograbila nekaj hrane in se odpravila nazaj. Po poti je Luiz z mačeto označeval stezo in brez težav sva prišla do Slovenskega vhoda ter se spustila v vlažno in vroče podzemlje. V taboru sva se sešla z ostalo ekipo, ki je tisti dan merila del glavnega poligona in stranske rove. Proslavili smo s pivom, ki sva ga prinesla iz baznega tabora. Pritok, v katerem se ne da dihati Naslednji dan so se Franček, Luiz, Roberto in Glavo odpravili raziskovat pritok daleč proti toku. Na poti so morali splezati in opremiti zelo nevarno prečko nad divjimi brzicami reke. Brez posebnih težav so premagali tudi slap pritoka, znan še s prejšnje ekspedicije, nato pa so broditi po kotlicah in brzicah in premagovati slapove. Tako so izmerili 328m rova, nato pa so se odločili, da se brez merjenja podajo do konca rova. Kmalu so opazili, da se zelo hitro zadihajo. Glavo in Roberto sta se odločila za povratek, Franček in Luiz pa sta kljub temu prodirala naprej. Ker pa so postajale težave z dihanjem vse hujše  Franček je povedal, da je bilo kot na vrhu Mont Blanca  sta se na srečo še pravočasno odločila za povratek. Edina razlaga za njihove težave pri dihanju je, da je gnitje naplavljene organske snovi v rovu, ki je popolnoma brez prepiha, povzročilo zmanjšanje količine kisika v zraku. To teorijo potrjuje tudi vonj po razpadu, ki so ga nekajkrat začutili. Drugi smo ta dan fotografirali po jami, med drugim ogromen, okoli S m visok steber iz sige, ki stoji ob reki. Posebnost stebra so prekrasne velike sigove ponvice, v katere se steber razširi na tisti strani, ki je obrnjena stran od reke. Celo ponvice v naših Škocjanskih jamah se lahko mimo skrijejo pred tem bogastvom zlate barve in oblik. Američanka Jean je medtem poskušala v čelado ujeti posebnost jamskih sistemov reke Sao Vicente  slepo ribo Ancistrus cryptophthalmus sp. n. (Siluriformes, Loricariidae). Prvi primerki so iz Gruta Sao Vicente I, holotip pa iz jame Caverna Passa trcts. Do 8 cm dolga riba je bela, saj je skoraj brez pigmenta, odrasli osebki pa imajo slabo razvite oči, ki jih popolnoma pokrije koža, tako da so slepi. Lov na nenavadne bele ribe v plitvinah pa ni bil uspešen; vsakokrat so ji pobegnile v skaljeno vodo. julija smo zapustili tabor in se skozi naš izhod odpravili v bazni tabor. Še fotografija pred vhodom, ura hoda skozi savano in že smo bili "doma". Merjenje jame Sao Vicente II Prve Petrove meritve jame Sao Vicente II izpred mnogih let so se našim gostiteljem zdele nezanesljive, zato so v jamo poslali ekipo mlajših brazilskih jamarjev, ki naj bi merili jamo od vhoda, Franček, Branka, Dorotea in jaz pa naj bi se lotili merjenja od sifona proti vhodu. V enajstih urah smo dosegli sifon in nazaj grede izmerili večji del glavnega vodnega rova jame (1044 m poligona). Čeprav smo bili ves čas popolnoma mokri, saj smo večino jame prebrodili, precejšen del pa tudi preplavali, nam ni bilo mraz. Edini problem je bila nagubana koža na rokah in predvsem na nogah. Medtem je brazilska ekipa, ki je merila od vhoda, našla prehod v suhe dele. Najprej so našli ogromno dvorano, naslednji dan še eno in rov, ki ga niso raziskali do konca. Kače Kljub precejšnji psihozi glede nevarnosti strupenih kač, ki vlada tudi med brazilskimi jamarji, s kačami nismo imeli problemov. Najbolj smo se jih bali v jami Sao Vicente II, saj visoka voda pogosto zanese globoko vanjo strupene kače jararace (Bothrops atrox), ki so do 2 m dolge in baje zelo agresivne. Na eni prejšnjih odprav so dve potolkli 1500 m od vhoda. Mi nismo videli nobene, le Dorotea je v jami Sao Vicente 1 nedaleč od tabora našla okostje velike kače. Več bližnjih srečanj z njimi smo imeli na površju, vendar brez posledic. Tako smo nekega dne na spalnih vrečah v baznem taboru zalotili kačo. Luiz jo je ujel in ko se je izkazalo, da je nenevarna vodna kača, smo jo v elegantnem loku vrnili v njeno naravno okolje. Sprva smo se veliko kopali v nenavadno toplem izviru pritoka reke Sao Vicente v udornici, ko pa smo na veji nad vodo našli lev klopotače, je želja po kopanju marsikoga minila. Lapa Couro d' Anta Naslednji dan smo se med podornimi bloki odpravili proti toku reke do izvirov na nasprotnem koncu udornice. Ogledali smo si tudi 1187 m dolgo in 85 m globoko jamo Lapa Couro d' Anta (Tapirjeva koža) nad izviri, ki so jo raziskovali v letih 1987, 1989 in 1991. Čeprav ob visoki vo di iz nje izvira reka Sao Vicente, pa se v njej jamarjem še ni posrečil prodor do stalnega vodnega toka, oziroma do jame Sao Vicente I. Vhodnih 50 m jame je vsekakor nekaj posebnega  rov ima pravilen pravokotni profil, čisto ravna tla pa so iz zelo drobnega rjavega kremenovega peska. Imeli smo srečo in smo srečali nekaj 10 cm veliko stonogo, ki je s svojimi dolgimi nogami izredno dobro prilagojena na življenje v pesku. julija smo zapustili bazni tabor in si pred povratkom v civilizacijo ogledali vhod v jamo Sao Vicente I. Prav tam, kjer reka prvič izgine v apnence, so Brazilci pred mnogimi leti začeli z raziskovanjem jame. Vhod v jamo močno spominja na vhod v našo Tkalca jamo, le da si težko predstavljam, kako bi se lahko v Rakovem Škocjanu prepustili vodnemu toku in odplavali v jamo, kot smo to naredili na vhodu v Sao Vicente I. Obiskali smo še kmetijo gospoda Coste, ki je, čeprav izredno revna, vrsto let razdajala gostoljubje jamarjem. Stari gospod Costa je bil vidno ganjen, ko so prišli stari prijatelji. Pri njem je ekspedicija pustila tudi vso preostalo hrano in zdravila. Še zadnjič smo prečkali reko, tokrat na površju, in se vrnili v Sao Domingos. julija smo se vse dopoldne potepali po prijazni vasi. Sledilo je poslovilno kosilo, po njem pa, vsaj zame, veliko presenečenje: ker sem imel rojstni dan, je Dorotea v lokalni slaščičami naročila ogromno torto. Zakaj so tam Doroteo vprašali, ali je slavljenec moškega ali ženskega spola, smo videli, ko je torta prišla na mizo. Oblita je bila namreč s peno nežno modre barve. Čeprav so Američani zlobno pripomnili, da je torta tudi po ukusu križanec med smetano in peno za britje, smo jo s skupnimi napori le pojedli. Po povratku v Sao Paulo smo najeli avto in se odpeljali na enajstdnevno potepanje po Braziliji, ki smo ga končali v Petrovi počitniški hišici ob morju pri Ubatubi, oziroma na bližnji prekrasni peščeni plaži Praia de Itamambuca. Pred odhodom iz Brazilije smo se v Sao Paolu udeležili poslovilne večerje, na kateri se je zbrala večina udeležencev odprave, naslednji dan pa smo se vkrcali v letalo in se brez zapletov vrnili domov. Ocena odprave Po brazilskih podatkih je bilo na odpra v osmih raziskovalnih dneh izmerjenih skupaj 11,5 km rovov. Kolikšen delež je novoodkritih rovov in kolikšen ponovljenih meritev, je težko reči, saj so Brazilci po slabih izkušnjah s Francozi, ki so jim odnesli vse meritve, tokrat pretiravali v drugo smer, tako da nam razen kopij naših terenskih beležk niso prepustili nobenih meritev in načrtov. Slovenski del ekipe je samostojno izmeril 2,1 km poligona, od tega 290 m novega rova, Franček je skupaj z Brazilci izmeril še 328 m v rovu s slabim zrakom. Čeprav je sistem Sao Vicente v glavnem raziskan, je ostalo nekaj odprtih vpra šanj. Predvsem bi bilo treba n~ti povezavo med jamo Sao Vicente I in Couro d' Anta. Na tej odpravi se s to povezavo nismo ukvarjali, verjetno tudi zaradi nesreče pred leti: kamniti blok v mogočnem in izjemno nestabilnem podoru se je prevalil in poškodoval dva brazilska jamarja. V jami Sao Vicente l je po odkritju tretjega vhoda raziskovanje močno olajšano, saj je tabor v jami sedaj nepotreben. Verjetno ima jama še en vhod, ki pripelje v jamo blizu velikega stebra s ponvicami, saj smo tam našli številne živali s površja, med drugim tudi ogromno tarantelo in celo vrsto malih žabic, ki so ždele na stalagmitih. Ker pa je jama med našim vhodom in tem mestom lahka, morebitna najdba novega vhoda ne bo bistveno olajšala raziskovanja. Najdba ogromnih dvoran v jami Sao Vicente II in rovov, ki potekajo v povsem drugo smer od vodnega rova, zahteva podrobnejše raziskave, ki letos zaradi čas­ ovne stiske niso bile končane. Nadaljevanje raziskav v rovu, ki poteka proti sifonu jame Gruta Passa trys bo možno le z uporabo jeklenk s stisnjenim zrakom. Vprašljiva pa je smiselnost takega početja, saj je rov popolnoma brez prepiha in ne obeta povezave. Za nas je bilo raziskovanje sistema Sao Vicente posebna izkušnja, saj nismo navajeni takšnega tipa jam in klime v njih. Brazilci sledijo zelo preprosti logiki jame in raziskujejo predvsem ob vodi in pritokih, nam pa so koristile izkušnje iz naših jam, saj smo ravno z opazovanjem prepiha našli nov vhod. Odnosi med nami in brazilskimi jamarji so bili ves čas prisrčni in korektni. Všeč jim je bilo, ker smo se za razliko od nekaterih njihovih prejšnjih gostov znali prilagoditi njihovi jamarski filozofiji. Za brazilske jamarje je namreč jamarstvo še vedno kolektiven šport, v katerem raziskovanje ni alfa in omega vsega. Prav tako pomembno je s prijatelji uživati v dobri družbi, ob jedači in pijači. Za nas pa tako prilagajanje ni bilo posebej naporno ... Tabela 1: Seznam najdaljših jam Brazilije (stanje: avgust 1995, dolžina jame Sao Vicente Ije izračunana po nepopolnih podatkih. Tabelo je sestavila Dorotea Verša). UKRAJINA 1995 Igor Perpar* Po večletnem premoru se je jamarski klub Železničar iz Ljubljane odpravil v tujino in tudi tako zaznamoval 40. obletnico svojega delovanja. Prve stike z ukrajinskimi jamarji smo vzpostavili s pomočjo JD Rakek, ki je leta 1994 obiskalo Krim. Izročili smo jim dopis z našimi željami in kmalu prejeli odgovor. S koristnimi napotki nam je pomagal tudi Jaka Jakofčič, ki je na to temo pripravil predavanje z diapozitivi. Celotno odpravo smo organizirali v izredno kratkem času. Potrebovali smo mesec dni. Toliko nas je namreč ločilo od proslave 40letnice. V tem času smo zbrali nekaj sponzorjev, največji problem pa je bil prevoz, kajti na železnici nam niso odobrili brezplačnih vozovnic (povratna karta LjubljanaLvov cca 230 DEM). Tri dni pred odhodom nas je odrešil minibus neke potovalne agencije s šoferjem, neomejenim številom kilometrov, brez stroškov za cestnine, nafto, morebitne prometne prekrške ... , za ceno 200 DEM na osebo. V petek zgodaj zjutraj deset jamarjev, dve jamarki in en nejamar zapustimo Ljubljano. V času potovanja se je dogajalo marsikaj. Posebne zgodbe so mejni prehodi. Naslednji dan prispemo v Ternopil, kjer se srečamo z našimi gostitelji (Vitalij, Valerij, Jura), namestimo v hotelu ter sestavimo podroben program za naslednje dni. Nedelja. Odpeljemo se s Temopila cca 10O km daleč proti JV, v vas Krivče, kjer obiščemo prvo jamo. Kristalnaja je turistična jama. Obisk je od samostojnosti Ukrajine močno upadel. Jamo si ogledamo po daljši varianti, odnesemo nekaj sadre, fotografiramo ter si ogledamo okostje človeka, ki se je v jami izgubil v začetku stoletja. Ponedeljek. Prvi maj  praznik dela. V kolhozu, v bližini druge najdaljše jame na svetu (Optimističeskaja, nad 200 km) praznujejo praznik delovno. Izdelujejo opeko. Vzamemo si čas, pripravimo zajtrk, nato pa v spremstvu dveh jamarjev iz Lvova obiščemo jamo. Jama je pravi labirint, tako se zgodi, da je na razpotju naenkrat možnih tudi po sedem različnih variant. Rovi so ozki in nizki (meandri). V jami je več bivakov, ki so bogato okrašeni s skulpturami. Živalstva v jami nismo opazili. (Isto velja za vse druge obiskane jame). Torek. Po naporni in kratki noči si dopoldne ogledamo srednjeveško mesto Kamenopodolsky, s trdnjavo in etnološkim muzejem, popoldne pa jamo Slavka. Raziskuje jo kijevski klub. Trenutno je dolga okrog 10 km, raziskave pa so v teku. Po besedah tujcev smo prvi tujci v tej jami, kar se je kasneje izkazalo, da sploh ni res. Verjetno pa drži , da to zatrjujejo vsakemu tujcu. Jama je izredno lepo okrašena z "ogromnimi" kristali (velikost do 10 cm) in ena redkih, v katerih se vidi voda. Sreda. Obisk jame Ozemaja. Vhod v jamo je v manjši globeli sredi preoranega polja, ki mu ni videti konca. V jami so se med drugo svetovno vojno skrivali Židje, po vojni pa ukrajinski partizani, dokler jih niso odkrili in transportirali v Sibirijo. Jama slovi po 450 m dolgem in 6 do 8 m globokem meandru, ki ga sekajo prečne razpoke. Za premagovanje te razdalje smo potrebovali celo uro. Najhuje je bilo za našega gosta nejamarja, ki se kot se je izrazil sam, tako ne preznoji niti v savni. Pred leti je gladina podtalnice v jami in širši okolici iz neznanih vzrokov upadla za 5 m. Po umiku vode so odkrili še 90 km jame. Četrtek. Zadni delovni dan si ogledamo jamo Mlinki (22 km), tj. eno krajših jam (pri njih je jama votlina naravnega nastanka, daljša ali globja od 35m). Utrujeni in že malce naveličani kristalne enoličnosti se sprehajamo po labirintih. Medtem zunanji del ekipe pripravlja kosilo ter minibus za odhod. Simbolično obdarujemo vodiče, Juri in Vitaliju pa podarimo vso odvečno hrano. Vrnitev v Temopil (hotel). Po napornem jamolazenju si privoščimo finsko savno. Sledi potepanje po mestu, nakupovanje(?!) ... Zvečer nas povabijo na slavnostno večerjo v neki dvorec, kjer res ni manjkalo ničesar. Glede na dotedanje izkušnje je bilo res težko verjeti, da je kaj takega tam sploh mogoče. Gostimo se po "rusko", brez prave mere pri hrani in pijači. V ranih jutranjih urah nam razkažejo še svoje klubske prostore. Sledi izmenjava naslovov, skromnih daril... Zgodaj zjutraj zapustimo Temopil. Zadnja postaja v Ukrajini je v neposredni bližini mejnega prehoda, kjer na izredno dobro urejeni bencinski črpalki kupimo velikega palčka, ki sedaj krasi "ferajn". Naj na kratko še opišem dogajanje na mejnem prehodu Čop. Kolona. Mimo ne gre. Posrednik na pogajanjih nas za 90 DEM, s pomočjo dveh vinjenih švercerjev, spravi mimo vrste. Na samem mejnem prehodu iz neznanih vzrokov in pojasnila čakamo v minibusu. Pred nami nikogar, za nami nikogar. Čakamo. Pohaja nam potrpljenje. Avtoradio privijemo do konca, nekdo vzame v naročje palčka, z njim pleše po minibusu, obenem pa vsi glasno prepevamo: "Nekaj me muči le, nekaj želi si srce ... " Vojak, edino živo bitje v bližini, plane v smeh, carinik, ki se kmalu prikaže, pa v bes. Utišamo radio. Kot kaže je naša razposajenost pomagala. Dovolijo nam naprej. Na nikogaršnjem ozemlju je veselje na višku  končno zunaj! Madžarska carina je zgolj formalnost. Za celoten prehod meje smo porabili dve uri in pol. Privoščimo si večerjo v dobri gostilni kmalu za mejo. Nato maratonska vožnja proti Budimpešti in skozi njo na obalo Bal ato na. Tam počivam o (ogled butikov, sprehod ob jezeru, poležavanje na obali ... ) V Ljubljano se vrnemo v soboto v poznih večernih urah. Književnost Sauro, U., M. Meneghel (ed.), 1995: ALTOPIANI AMPEZZANI, GEOLOGIA, GEOMORFOLOGIA, SPELOLOGIA. DIPARTIMENTO DI GEOGRAFIA DELL'UNIVERSITA DI PADOVA, Padova, I58 strani, 144 skic in fotografij, 2 prilogi France Šušteršič Poslovenjeni prevod naslova broširane knjige formata A4 bi se glasil: Visoke planote Ampezza; geologija, geomorfologija in speleologija. Delo, ki je nastalo na računalnikih dobrih znancev slovenskega krasa in slovenskih krasoslovcev ter njunih sodelavcev, nam je lahko v marsičem za vzgled, bilo pa bi dobro, ko bi si ga do neke mere vzeli tudi za ogledalo. Zakaj mislim tako, povedo prvi odstavki Predgovora (str. 5): "Do sedemdesetih let je bilo poznavanje Visokih planot Ampezza le razdrobljeno in nepopolno . . . Od začetka osemdesetih let je Oddelek za geografijo Univerze v Padovi organiziral kratka poletna raziskovanja in študentske ekskurzije, posvečene geomorfologiji teh dolomitskih ozemelj . . . Potem, ko smo ugotovili številne jamske vhode in nekatere votline tudi obiskali, smo jamarskemu klubu "Proteo" ("Proteus", op. F. Š.) iz Vicenze predložili, naj jih razišče. Klub "Proteo" se je priključil z vso pripravljenostjo in pričela se je vrsta odkritij, ki so velikega pomena za poznavanje zakrasevanja v Alpah in ki se še niso končala . . . V letu 1986 je Oddelek za geografijo Univerze v Padovi organiziral ekskurzijo. ki so se je udeležili nekateri svetovno znani speleologi ... (med njimi, op. F. Š.) ... P. Habič. Tedaj je Chiara Siorpaes (domačinka iz Cortine d'Ampezzo, op. F.Š.) pričela z delom na doktorski tezi, ki pokriva to ozemlje. Leta 1989 je bila organizirana druga ekskurzija, ki so se je udeležili raziskovalci Univerze v Ljubljani in Inštituta za raziskovanje krasa (ZRC, dodal F. Š.) SAZU. Te ekskurzije so se izkazale za prave seminarje s področja geomorfologije in prostorskih problemov obravnavanega ozemlja. Med razpravami smo se prepričali, da so Visoke planote Ampezza vzorčno ozemlje za preučevanje zemeljske dinamike in visokogorskega kraškega okolja." O sami ureditvi knjige dovolj pove že podnaslov. Dodati želim le, da sta geološki in geomorfološki del napisana poljudno, a na nivoju, ki pritiče avtorjema, doktorjema znanosti. Ilustrirata ju geološka in geomorfološka karta (v merilu 1 : 25.000) ter vsebinsko zelo jasne fotografije in skice, ki bi jih lahko zavidal marsikateri učbenik. Zato lahko prva dva dela knjige, ki bi mogla biti zelo suhoparna, bere tudi (italijanščine vešč) laik in se pri tem veliko nauči o obeh strokah. Tretji del je posvečen kraškemu podzemlju. V bistvu gre za nekoliko selekcioniran kataster jam obravnavanega ozemlja, kjer je doslej znanih in preiskanih nekaj nad dvesto jam. Poleg osnovnih podatkov in kratkih opisov so podani tudi načrti in fotografije zanimivih detajlov pomebnejših jam. Ker seže naj globlja "le" 260 m pod površje, najdaljša pa je "kratka" 936 m, se s Kanina razvajeni jamar nehote vpraša, zakaj je potrebnih kar deset strani splošne razprave. Če pa ga ne zanima izključno športna plat jamarstva in je približno na tekočem z aktualno spelološko tematiko, bo tukaj našel izredno zanimivo branje, ki posredno marsikaj pove tudi o našem visokogorskem krasu, obenem pa krepko prispeva v svetovno speleološko zakladnico. Naj bistvo povedo kar navedki iz knjige (str. 86 in dalje): "Podzemski kras Dolomitov je predmet raziskovanj šele nekaj let. Še do nedavna je vladalo mnenje, da more biti samo površinski (Ali ni to spet nasedanje besedni igri? Op. F. Š.). Maloštevilne znane jame so imeli za nekakšne podpovršinske zajede, ki so nastale v času taljenja ledu konec zadnje poledenitve. Takšno gledanje je kljub vsakoletnim novim odkritjem še danes zelo ukoreninjeno ... raziskane jame predstavljajo preostanke mnogo večjih in obsežnejših kraških spletov, ki sta jih dvignili in razrezali tektonika in površinska erozija." Še nekaj besed o najpomembnejši, če­ prav ne največji jami, imenovani La Cavema di Cunturines (str. 8992): "Jamo sestavlja obsežna, vzpenjajoča se cev, ki preide v dvorano. Iz nje se cepita dva rova, a ju kmalu zadela siga. Prvotno oblikovanost so delno popačili podori, vendar je še vedno razvidna v velikem delu rova. Živoskalnega dna ni videti nikjer. Blizu vhoda ga prekriva podomi material, globlje v notranjosti guano ... še globlje pa podomo skalovje in debela sigova skorja. Samo pri stopnji, ki vodi k zaključku rova proti jugu, odraža dno v živi skali vrezovanje pri prosti gladini. Sigova (dodal F.Š.) skorja je debela okrog 2 m (najdaljše jedro vrtine je dolgo 180 cm) ... kaže znake erozije  korozije s tekočo vodo, ki je popolnoma zalila rov ... Za podrobno oblikovanost stropa in sten so značilne kupole, ki so lahko erozijske, ali pa posledica korozije mešanice. Nastale so ob razpokah ali lezikah ... Na stenah faset ni, so pa, čeprav majhne, na stalagmitu vrh s igo ve skorje... Kar zadeva druge sedimente, se kažeta dve fazi odlaganja. Za starejšo so značilni ostanki popolne zapolnitve s peskom in ilovico, katerih ostanki so v vdolbinah in žepih. Odnosi med to zapolnitvijo in zasigavanjem niso znani. Sigovo skorjo delno prekriva sediment (dodal F. Š.) mlajše faze. To so  ponekod laminirani  peski manjše debeline. Značilni za to polnilo so zelo številni· ostanki kosti jamskega medveda, najdena pa je bila tudi spodnja čeljustnicajamskega panterja." "Izvedenih je bilo več vrtanj na jedro v sigovi skorji ... Vsi vzorci so starejši od meje zaznavnosti U/Th metode, oz. 350.000 let ... siga bi lahko bila starejša od milijona let." Vsebino poglavja o splošnem razvoju podzemskega krasa povzamemo z navedki (str. 94 in dalje): "Splošno mnenje je, da je jame visokih gora, enako kot te na Visokih planotah Ampezza, izdelala voda talečega se ledu med zadnjo oz. zadnjimi poledenitvami . . . Vendar so  nasprotno te jame mnogo starejše in so v mnogih primerih nastale pred kvartamo poledenitvijo . . . Za "kvartarne" rove . . . je značilno globoko vrezovanje, ki seka starejše omrežje ... Poglavitna posledica ledeniške dejavnosti za kras je ... da je erozija, ki je vrezala krnice in doline ter obglavila, presekala in osušila kraške splete. Na Visokih planotah Ampezza je, tako kot drugod po Alpah, . . . pretežni del kraških sp letov podedovan iz pogojev, ki so bili . . . drugačni kot v ... pleistocenu ... Sledi torej, da je bila v času nastajanja teh jam oblikovanost Dolomitov drugačna in da so bile mnogo niže." V svojem upravičenem navdušenju, da so našli nedvomne ostanke starega freatičnega zakrasevanja tako visoko, so avtorji nekoliko pozabili, da velik delež jam vendarle kaže zelo mlado, po njihovi terminologiji, "pleistocensko" oblikovanje. To so bolj ali manj preprosta brezna ali meandri, značilni za neprežeto cono, ki jih poznamo tudi drugod. Po katastrskih podatkih sodeč, je ta, mlajši kras, sorazmerno slabše razvit. Ker je na Kaninu zadeva nekoliko drugačna, vprašanje "zakaj" ni odveč. Knjigo zaključujeta angleški (tudi podpisi k slikam so dvojezični) in nemški povzetek. Verjetno nadaljnje opisovanje ni več potrebno. Pred nami je vsesplošno uspešen končni izdelek dobro zastavljenega in sistematično izpeljanega terenskega dela. Očitno je poteklo brez večjih finančnih in fizičnih naporov, a z dosti zrele pameti in stalnega videnja celote. Ali znamo kaj podobnega spraviti skupaj tudi mi? Juhasz, E., L. Korpas, A. Balog, 1995: TWO HUNDRED MILLION YEARS ~F KARST HISTORY, DACHSTEIN LIMESTONE, HUNGARY. Sedimentology, 42 (1995), 473489, 10 slik France Šušteršič Ni ravno navada, da bi v Naših jamah objavljali poročila o posameznih člankih, še manj o takih, ki zadevajo jamarstvo le obrobno. V naslovu navedeni pa daje tako zanimiv vpogled v razmerje časkras, da ga je vsestransko koristno predstaviti tudi širši jamarski javnosti. Pri tem si jemljem pravico, da poudarjam jamarjem bližjo tematiko in izpuščam tisto, kar je strogo strokovno in bralcem manj zanimivo. Do naftne krize sedemdestih let je živela sedimentna petrologija v senci starejše sestre, magmatske petrologije, in ni vedno znala odgovarjati na vprašanja, ki so jih postavljali speleologi. Številni krasoslovni učbeniki in monografije te dobe so popolnoma uporabni, kadar odgovarjajo na vprašanji "kaj?" in "kje?", radi pa zašepajo, ko se vprašamo "kdaj?", "zakaj?" in "kako?". Mnoga dotlej zbrana fizikalnokemična znanja so nekako obvisela v zraku, ker logične verige z realnostjo preprosto ni bilo mogoče skleniti. V dobrih dv<Usetih letih, kar se zavedamo, da nas nepredvidljivi šejki lahko vsak hip udarijo po bencinskem tanku, je iskanje novih naftnih polj zahtevalo vse drugačnega sedimentološkega znanja, kakršnega je geološka znanost lahko ponudila dotlej. Intenzivno raziskovanje karbonatnih kamnin je odprlo dve novi obzorji: zavedli smo se pomena dogajanj v času diageneze kamnine za poznejše zakrasevanje (ki ga nekateri štejejo kar med diagenezo ), popolnoma pa se je spremenilo tudi pojmovanje speleogenetskega časa. Če smo še pred nedavnim razpravljali, ali je kras star nekaj milijonov let več ali manj, je danes jasno, da je v svoji začetni obliki star toliko, kot kamnine same. Paleokras, ki smo ga nekoč obravnavali kot zanimivost, postaja samoumeven predmet speleogenetskih raziskav  kar pa nam osvetli karbidka, se spreminja v vrh ledene gore. Članek, ki ga pravkar obravnavamo, to sijajno ilustrira. Uvod se prične z mislimi: "V zadnjih letih narašča spoznanje o pomembnosti kraških procesov, ki vplivajo na razvoj poroznosti v apnencih in dolomitih. Jasno je, da je kraška poroznost nekaterih današnjih karbonatnih masivov v svoji zgodovini prešla mnogo razvojnih faz. Razumevanje teh faz ni ključno samo za interpretacijo zgodovine poroznosti karbonatne sekvence, ampak tudi za razumevanje splošne diagenetske zgodovine." ... "Platformni karbonati zgornjega triasa . . . so za Madžarsko velikega ekonomskega pomena ... kot rezervoarji nafte in kot matična kamnina velikim boksitnim in manganovim nahajališčem. Ta nahajališča so v tesni genetski zvezi z razvojem krasa." (vsi prevodi F.Š.). Raziskovalni poligon je bilo gričevje Naszaly, severovzhodno od kolena Donave, kjer se ta iz vzhodne smeri ostro obme proti Budimpešti na jugu. Gradijo ga zgornjetriasni, dachsteinski apnenci, kakršne poznamo npr. iz Julijskih Alp. Nastajali so pred več kot 200 M (milijoni) let ob južnem, pasivnem bregu nekdanje Tetide, predvsem v podplimskem in manj v medplimskem okolju. Sedimentacija je bila ciklična, vendar se v časih regresij niso odlagali glineni sedimenti kopenskega izvora, temveč so nastajale površinske kraške oblike. Geološke podatke o gričevju Naszaly so avtorji zbrali predvsem v dveh velikih karnnolomih in v jedrih 23 vrtin, seveda pa so opazovali tudi druge golice. Skupna debelina kamninskega paketa znaša 320 m. Vzorce so pregledali pod petrografskim mikroskopom, opravili pa so tudi katodno luminiscenčne preiskave in analizirali izotopsko sestavo ogljika in kisika. Razločili so sedem faz zakrasevanja. Za prvo so značilne majhne razpoke in korozijsko povečane votlinice. Izotopske raziskave so pokazale, da je raztapljanje povzročil C02 , ki je prišel iz tal oz. se je sprostil z razpadom infiltriranega organskega materiala. Voda je bila vadozna, meteorskega izvora. Sledila je poplavitev z morsko vodo in zapolnitev praznin. Polnilo so drobno laminirani morski sedimenti oksidacijskega okolja; rdeč, rumen in rjav (barvilo je limonit) kalcitni oz. dolomitni melj, ponekod pa tudi vadozna breča iz krajevnega materiala. Druga faza zakrasevanja se je odviJa v juri in spodnji kredi. Trajala je okrog 10O M let. Tedaj je nastala generacija Ječastih votlin, širokih 225 m. Nastale so ob lezikah v določenih stratigrafskih horizontih, razmaknjenih 10 do 70 metrov; v posameznem pa je po več votlin. Med glavnimi horizonti je 3 do 12 Loferskih ciklov. Jame zapolnjujejo zelenkasti meljevci in glinovci ter breča z enakim vpadom kot matična kamnina. Nekatere breče so videti podome, popolnoma pa manjka paleotal. Sedimenti so se odlagali v plitvo freatičnih razmerah. Kjer so zapolnjene votline danes izpostavljene površinskemu preperevanju, nastajajo manjše globeli, v katerih so često močvirja. Ta faza kljub svoji dolgotrajnosti ni bistveno povečala splošne poroznosti. Za tretjo fazo so značilne votline, ki se ne ozirajo na plastovitost. Močno raztapljanje vzdolž prelomov je načelo tudi sedimente prve in druge faze. Nastajale so navpično razpotegnjene votline z zaokroženimi stenami. Polnilo je iz breče, katere kosi vsebujejo tudi produkte prejšnjih faz zakrasevanja. Vezivo v breči, ki ga je manj kot 2025 %, je iz rdeče, rumene in rjave boksitne in kaolinitne gline ter dolomitnega meljevca. Izotopske preiskave kažejo, da sta se nastajanje kanalov in cementacija odviJa tako v vadoznem kot freatičnem okolju. Izvor vode je bil meteorski, čeprav tudi kaže, da so bile temperature občasno povečane. V času med zgornjo kredo in spodnjim oligocenom je kras današnjega gričevja Naszaly doživel senilno fazo. To dokazuje odlaganje boksitov, ki je mogoče samo na ostarelem krasu z zelo nizko poroznostjo. Četrto fazo označuje odlaganje 56 mm dolgih kristalov kalcita v odprtih razpokah, ali pa nastajanje kalcitnih žilic. V votlinicah so se usedale kalcitne skorjice, katerih nakopičenja dosegajo debelino l2 mm. Nastajale naj bi v odprtih bazenih, a bile nato odnešene in odložene v freatičnih razmerah. V žilah se pojavlja tudi železnatokalcitno vezivo, mlajše od breč z boksitnimi delci, a starejše od kremenovega peščenjaka, ki se je tudi odložil v tej fazi. Izotopske analize kažejo, da le malo ogljika izvira s površine in da je zelo verjeten hidrotermalen izvor. Morski sedimenti oligocenskega izvora so povsem odsotni, zaradi česar avtorji sklepajo, da je tudi četrta faza zakrasevanja predoligocenska. Čas pete faze je srednji oligocen. Zakrasevanje je verjetno posledica globalnega znižanja morske gladine, kar se je časovno ujeJo z dvigovanjem Alp. Ponovno so se aktivirale jame starejših faz in nastale nove, nastajale pa so tudi večje vrtače (sinkoholes). Vrtače so tektonsko pogojene. V jamah se je na sigo odložil kremenov pesek, ki se je infiltriral do 120m pod današnje površje. Včasih je v njem opaziti navzkrižno plastovitost. Vr tače polni kaotična breča, katere vezivo sta rumenkastorjav kremenov peščenjak in laminiran kaolinit. Breča vsebuje vsakovrstne odlomke dachsteinskega apnenca, pa tudi odlomke, nastale v predhodnih kraških fazah. Vezivo je nastalo v freatični coni, v meteorski vodi. Konec srednjega oligocena se je ozemlje hitro potopilo in prekrilo ga je 350m morskih sedimentov, ki so zapolnili jame in vrtače. Značilno za šesto fazo je pojavljanje kalcitnih žil, ki jih lahko sledimo stotine metrov daleč, celo zunaj območja gričevja Naszaly. Debele so do 34m in sekajo vse, kar je nastalo poprej. Kristali kalcita so motni, bledo zeleni. Posamezni dosežejo velikosti do 3 cm. Izotopske preiskave ogljika kažejo, da ni površinskega izvora in je tedaj cement hidrotermalen. Razpoke, kamor se je odložil, so nastale kot posledica bližnjega vulkanizma. Sedma faza je rezultat postoligocenske tektonike. Predstavljajo jo zasute vrtače in zasigani vadozni kanali, ki so se ob nastanku ravnali po prelomih. Polnilo predstavljajo breče, katerih klasti so tako iz oligocenskega peščenjaka, ki je prekril peto fazo, kot iz polnil starejših faz. Ponekod je v votline napran tudi laminiran kremenov pesek iz krovnine. Kraški izvirčki na severnem robu gričevja Naszaly pričajo, da je kraški sistem še aktiven. Danes je podtalnica okrog 120m pod površjem. Zadnje poglavje je posvečeno zaključni razpravi. Avtorji menijo, da je v več­ faznem (mišljeno časovno, opomba F. Š.) sistemu težko določiti, katera faza je bila za razvoj poroznosti najpomembnejša. Podobnosti med dogajanjem v gričevju Naszaly in na drugih kontinentalnih robovih se ne da spregledati. Zato menijo, da so najpomembnejše tiste faze, ki odražajo globalno dogajanje. Ker so v največjih jamah odloženi morski sedimenti, to pomeni, da se je zakrasevanje odvijalo v bližini morske obale, pri čemer je tretja faza morda izjema. V območju gričevja Naszaly so delovali površinski in hidrotermalni kraški procesi. Vendar hidrotermalni fazi pri razvoju poroznosti nista igrali pomembne vloge. Če odmislim golo željo bralcem predstaviti nekaj manj znanega, sem se namenil tudi pokazati, kaj vse lahko sodobna znanost pove o krasu, o katerem sno do pred kratkim komaj kaj slutili. Sam članek pa je lep primer odlično opravljenega geodetektivskega dela. Med paleokraškimi in paleospeleološkimi članki, ki po tehtnosti, verjetno pa tudi po številu, danes že presegajo "recentne", nedvomno zelo izstopa. Vendar imam tudi pripombe. Avtorji nedvomno obvladajo svoj posel, manj pa so doma v "klasičnem" krasoslovju. Navedena temeljna krasoslovna literatura ni izbrana sistematično, novejši pogledi pa so avtorjem tuji. Tako jim npr. ni popolnoma jasno, da se kras neprežete (vadozne) cone lahko razvije le tedaj, če pod njim obstoji že razvita prežeta (freatična) cona, obstoj obeh pa je šele pogoj, da morda nastane površinski kras. Zato nikjer ni rečeno, da so sploh istodobni, čeprav je polnilo v njih identično. V osrednjem oddelku sem se čim bolj zvesto držal izvirnika in prevajal dobesedno. Zato bralcu ne bodo ušle nekonsistentnoti, ki pa so seve da lahko tudi posledica drugače razumevane terminologije. Kljub pravilni identifikaciji so avtorji prezrli dejstvo, da so paleokrasi posameznih faz med seboj težko primerljivi. Druga, peta in sedma faza se kažejo kot fosilizirane votline prežete cone 1 • Kras tretje faze je nastajal v neprežeti coni, ki pod seboj terja prežeto  to razmerje pa iz konteksta ni razvidno. Kras prve faze je v bistvu sindiagenetski in bi ga lahko primerjali z današnjim dogajanjem npr. na Bahamih. Ker v takšnih razmerah votline nastajajo kaotično, pozneje nastalo kraško podzemlje pa je visoko organizirano, se lahko vprašamo, ali smemo vsako raztapljanje karbonata, nastajanje votlinic in končno njihovo zaplavljenje sploh imenovati kraški proces. Še bolj vprašljivi sta hidrotermalni, četrta in šesta faza, saj vsak hidrotermalen proces verjetno še ni kraški. Če pa to sprejmemo, smo pojem krasa razvodenili do neuporabnosti. Ker hidrotermalne jame vsekakor obstajajo, moramo vedeti, kje je meja. Menim, da o krasu lahko govorimo le tedaj, ko so (bili) na delu speleogeni procesi, ki svojsko zaznamujejo skalne stene votline, in/ali speleotemi procesi, za katere je značilna radialna rast kalcita (siga). Iz konteksta v članku bi prej sledilo, da so bile stene votlin samo razmaknjene, v njih pa se je odložil neorientirani žilni kalcit. Ali je to še kraški pojav? Sprašujem se tudi, ali je opazka, da pričajo kraški izvirčki o še aktivnem sistemu sedme faze, pravilna. Le nekaj vrstic prej so lepo našteti sedimenti, ki so fosilizirali votline te faze. Ali bi ne bilo bolj logično pomisliti, da se pravkar zače­ nja osma? Pri tako bogatem predhodnem dogajanju bi bilo celo možno, da so bili do danes aktivirani in nato fosilizirani že  Zato je njihovo podrobno preučevanje mimogrede prispevalo vrhunske dokaze k teoriji D. 1. Loweja (1992) o začetnih horizontih in je med drugim pomemben prispevek k temeljnemu krasoslovju. vsi začetni horizonti in danes deluje zgolj razpoklinski prevodnik v najožjem smislu besede, ki se nekoč bo  ali pa ne  razvil v kraškega. Problematika tega oddelka seveda posega daleč iz strokovnega polja avtorjev, boleče pa zadeva definicije v samih temeljih teoretskega krasoslovja. Zdi se mi, da se bo potrebno zelo kmalu dogovoriti, kaj je še kras in kaj ni več. Ali je paleokras kamninska gmota s specifičnimi votlinami (ki so lahko zadelane ali pa ne), ali pa vezan sediment v teh votlinah? Na hitro vprašajmo sedimentologa, pa Ereidi2 ne bo treba metati jabolka! V recenziji navedena literatura: Lowe, D. 1., 1992: The origin of limestone cavems: An inception horizon hypothesis. Doktorska disertacija, Manchester polytechnic, 512 str., Manchester. Stanka Šebela, 1994: VLOGA TEKTONSKIH STRUKTUR PRI NASTAJANJU JAMSKIH ROVOV IN KRAŠKIH POVRŠINSKIH OBLIK. Doktorska disertacija, Univerza v Ljubljani, Ljubljana; 129 str., 52 fotografij in risb; 19 prilog; 3 tabele France Šušteršič Grška boginja prepira, ki je med druge boginje vrgla jabolko z napisom "najlepši" in tako posredno zanetila trojansko vojno. matično nizajo magisterije in doktorate, ki postopoma utrjujejo doslej precej ohlapno in bolj postulirano kot razumljeno vez med geologijo in speleogenezo. Najmlajša generacija slovenskih krasoslovcev se vestno in zavestno drži načela, ki ga poudarja njihov mentor, prof. dr. Jože Čar, da so kraške jame in površinski kraški pojavi na svojski način problikovane geološke strukture. Zato geološkim strukturam najprej poiščejo njihovo lastno, geološko vsebino, iz nje pa izpeljejo speleološko. Tak pristop je dejansko najbližji poteku nastajanja kraškega podzemlja in se kaže kot zelo učinkovit. Tuja doktorata, o katerih sem poročal lani, sta krepak namig, da se njegovega pomena oveda tudi že ostali svet. Zadnjega v nizu postojnskih doktoratov je predložila Stanka Šebela. Lotila se je tematike, ki se naključnim obiskovalcem jam večkrat dozdeva razumljiva do samoumevnosti, a se, ko stopimo bliže in skušamo napraviti nekaj konkretnega, pokaže, da gre za trd oreh. Čeprav se z njim že precej desetletij ukvarjajo domači in tuji raziskovalci (o tem priča okrog sto v Šebelinem doktoratu navedenih objavljenih in neobjavljenih del), se ga ne da treti kar na hitro. Svojo disertacijo je razdelila na dvanajst poglavij z zelo splošnimi naslovi; podpoglavij, ki bolje odsevajo samo vsebino, pa je preprosto preveč, da bi jih naštevali. Zato se v nadaljnjem tega ogrodja ne držim. Vlogo tektonskih in litoloških strukturnih elementov pri nastajanju jamskih rovov in kraških površinskih oblik je preučevala v turističnem delu Postojnske jame, njenih posameznih stranskih rovih podzemeljske Pivke. Samoumevno ji je bila za površinski poligon (do nedavna nedostopna) gmajna nad temi rovi. Zaradi terenske omejenosti, ki je bila seveda nujna, je njeno delo predvsem "case study" in manj splošnoteoretsko, kar bi morda sklepali iz naslova. Nadgradila in v praksi uporabila je metodiko podrobnega kartiranja jamskih rovov, ki jo je razvil J. Čar (1982) in v katero se je prvič poglobila, ko je za svojo magistrsko nalogo preučevala Predjamski jamski sistem. V svojem doktorskem delu je raziskovala tudi možnosti, kako s kartiranjem in meritvami pridobljene podatke uporabiti pri nadaljnjem preučevanju današnje oblikovanosti jamskih prečnih profilov oz. njihovega nastanka. Podrobno kartiranje v jami in na površju ji je odkrilo tektonsko pretrta območja v karnnini, ki jih je po uveljavljenih načelih (V. Placer, 1982) opredelila kot zdrobljene, porušene in razpoklinske cone. S statistično analizo rezultatov gostega merjenja vpadov plasti je ugotovila deformacije, nastale pri gubanju in določila njihovo relativno starost glede na tektonske premike. Na tej osnovi je lahko preučila sedanje stanje posamemih odsekov jamskih rovov in njihovo odvisnost od geoloških strukturnih elementov. Obdelala je 93 prečnih rezov (osnovne risbe so izdelane v merilu 1 : 500) in iz njihove današnje oblikovanosti izluščila osnovne tipe in podtipe. Tako se 41 ,2 % prečnih rezov ravna po tektonsko pretrtih conah, 37,6% je oblikovanih po lezikah, medtem ko zasnovanost drugih ni jasna. Notranja struktura posameznih skupin kaže, da je na prelomne strukture vezanih bistveno več opuščenih in seveda bolj ali manj podrtih  rovov kot aktivnih. Obratno so še aktivni rovi oblikovani predvsem po lezikah. Verjetno že malo odveč, a vseeno na mestu je pripomba, da se njene ugotovitve povsem skladajo z najnovejšimi trendi (D.J. Lowe, 1992) v razumevanju speleogeneze. Da bi konkretne razmere v posamemih rovih lahko vpela v širši geološki (in posledično speleogenetski prostor), je enako kot podzemlje geološko kartirala površino nad preučevanimi rovi (v merilu 1 : 2500). Pri tem so ji bili v veliko pomoč zračni posnetki in statistična obdelava grobih terenskih podatkov. Posebno pozornost je posvečala tamkajšnjim speleološkim objektom. V nadaljnjem je izdelala vzdolžne prereze raziskanih rovov in površja nad njimi ter povezala površinske geološke elemente z razmerami v podzemlju. Tako je lahko v širšem speleogenetskem prostoru preučila oblikovanje jamskih rovov v odvisnosti od tektonskih elementov, predvsem različnih pretrtih con in zdrsov ob lezikah. Če samo ošvrknemo jamarju manj zanimive rezultate (podrobno litološkotektonsko kartiranje kraškega podzemlja, nadgraditev sistema kartiranja s študijem vzdolžnih in prečnih jamskih profilov) so najpomebnejši rezultati njenega dela: razvrstitev tipov prečnih profilov na skupine in podskupine, kar omogoča analogno sklepanje o geološki zasnovi in razvoju podzemskih prostorov v drugih jamah; ugotovitev, da se oblikovanje jamskih prostorov veže na prelome predvsem v poznejših razvojnih fazah in šele tedaj dejansko podreja njihovemu poteku; ugotovitev, da odnosi med na površju ugotovljivmi geološkimi struktrurami in potekom jamskih prostorov niso tako tesni, da bi omogočale ekstra polacijo oz. predikcijo, kar je doslej tiho predvidevala krasoslovna teorija. Disertacija Stanke Šebele je nedvomno pomemben prispevek k slovenskemu krsoslovju in splošni krasoslovni teoriji, marsikaj pa pove tudi jamarju, ki se ne ustraši zahtevnejšega branja. Preden bo tiskana, si jo je mogoče ogledati v knjižnicah Inštituta za raziskovanje krasa ZRC SAZU v Postojni oz. Oddelka na geologijo, NTF Univerze v Ljubljani. Jamarjem, ki jih zanima kaj več kot drvenje po vrveh, jo toplo priporočam v branje. Uvodoma sem zapisal, da je bila zveza med tektoniko in oblikovanjem jam doslej slabo razčiščena. Trditev se zdi v naših razmerah, ko sta D. Novak in R. Gospodarič že pred štiridesetimi leti pričela sistematično beležiti geološke struture v jamah, drugi pa smo jima bolj ali manj zvesto sledili, skoraj neznanska. Vendar mi bo moral razmišljujoči krasoslovec pritegniti, da smo odkrili množico koincidenc, pa le malo vzročnih relacij. V jamah postanejo mnoge geološke strukture preprosto bolj opazne, in kot je podčrtala Šebela, po njih se oblikovanje rovov ravna šele v poznejših razvojnih fazah. Malo pa nam povedo o tem, kje in kako je rov pričel nastajati. Zatečenemu stanju botruje več razlogov, trije pa so kar kričeči. Prvi je zgodovinska vztrajnost, ki se nikakor ne more odpovedati prikritemu davisianizmu. Miselna pot gre približno takole: tudi kras se razvija ciklična (de Martonneov kraški cikel (A. Melik, 1963, 135, podoba 60)) ~ cikel se prične z dvigom ~ dvig je posledica tektonike ~ pri tektoniki nastajajo prelomi in razpoke po dvigu padavinska voda vdira v novo nastale razpoke in jih širi~ jame so tedaj posledica širjenja tektonsko nastalih nezveznosti ~ če želimo razumeti speleogenezo, moramo proučevati predvsem prelome in razpoke. Ko miselno verigo "na ogled postavimo", kaj hitro odkrijemo logične preskoke. A ker je Šebela raz mišljala drugače, to ni več predmet naše razprave. Drugi razlog je površno razumljena tehnična terminologija. Hidrogeologi tudi v krasu iščejo  in seveda najdejo razpoklinski vodonosnik. Ta pa ni definiran predvsem za kras (ki se pojavlja pretežno v plastovitih, sedimentnih kamninah), marveč za vse kamnine na Zemlji. Med njimi je daleč največ magmatskih, ki so plastovite samo izjemoma. Gledano s stališča vsega planeta je termin popolnoma smiseln, vendar ne smemo pozabiti, da v primeru krasa hidrogeologija med "razpoke" pragmatično šteje tudi Jezike. Slednjega se povsem zavedamo le redko in iščemo odgovorov tam, kjer jih ne more biti. V tolažbo naj bo dejstvo, da besedni igri gladko naseda tudi večina geologov. Kot tretje naj navedem naše krajevne geološke posebnosti. Kamnine na Slovenskem so tektonsko daleč bolj pretrte kot po večini kraških ozemelj drugod. Zato je med našimi, človeku dostopnimi kraškimi votlinami (v neprežeti coni) največ takšnih, ki se res ravnajo po tektoniki, namreč vadoznih in freatičnih brezen ter podomih rovov. Vse drugačna, in seveda prvotnejša, je slika v prežeti coni, ki jo še danes slabo poznamo, nekoč pa so jo posamezniki skoraj zanikali. Stanka Šebela pomena tektonskih nezveznosti ne zanika, vendar pa njihovo vlogo postavlja v realen okvir. Podpisani menim, da jim pomen v začetni genezi upada, njihovo mesto pa prevzema spoznanje o vlogi sinsedimentarnih struktur. To pa je seveda že druga zgodba.  Plakat "VARUJMO NAŠE JAME". Avtor teksta in fotografij Simic, M., oblikovanje Hafner, A., Ministrstvo za kulturo, 1994 Dorotea Verša Naše jame so vse bolj izpostavljene obremenitvam: jamarjev in obiskovalcev jam je iz leta v leto več, narašča pa tudi število turistov, ki jih različni vodniki vodijo v jame, ki niso urejene za turistični obisk. V številne jame pa lahko pridemo le mi in le jamarji smo tisti, ki po beli sigi hodimo z umazanimi škornji, lomimo kapnike v ožinah, odmetavamo karbidno apno in si peremo roke v kristalno čistih kotlicah. Na žalost je naša zavest o škodljivih posledicah naših obiskov v ranljivem jamskem okolju vse premalo razvita. Še vedno menimo, da lahko naredimo vse, da bi v jami napredovali in da imamo večje pravice od drugih odločati o usodi jame. Pozabljamo, da pravice pomenijo tudi dolžnost in odgovornost, odgovornost za ohranitev čim bolj neokrnjenega jamskega okolja. Odgovorno in naravovarstveno osveščeno ravnanje jamarjev v jami je glavna tema plakata z naslovom "Varujmo naše jame", ki ga je izdal Zavod RS za varstvo naravne in kulturne dediščine pri Ministrstvu za kulturo. Plakat je izšel ob sodelovanju Društva za raziskovanje jam Ljubljana. Avtor teksta in fotografije je Marko Simic, plakat je oblikoval Aleš Hafuer, natisnila pa Tiskarna Delo. Plakat je obikovan kot kolaž sedmih barvnih fotografij in spremnega teksta. Tri fotografije prikazujejo nekaj osnovnih pravil obnašanja v jami, ki jih moramo upoštevati, če želimo v jami pustiti čim manj naših sledov. Jamar, ki zamenjuje izrabljeni karbid, mora karbidno apno stresti v vrečko in jo s seboj odnesti iz jame. Čez zasigane dele jam je potrebno označiti poti ali prehode (na primer z rdečimi trakovi) in tako omejiti gibanje z umazano obutvijo po vsej zasigani površini. Ko srečamo takšno oznako, jo moramo upoštevati in hoditi le po označeni poti, lepoto čistega in neokrnjenega kapniškega okrasja pa lahko opazujemo s poti. Netopirji se včasih "obešajo" sredi prehodov, ožin in tam, kjer jih najmanj pričakujemo. Zato moramo previdno gledati in izbirati poti, da ne bi netopirjev poškodovali s plamenom karbidne luči. Če je potrebno, v bližini netopirja plamen zakrijemo z roko ali ga ugasnemo. Speče netopirje je najbolje pustiti pri miru, saj jih vsako dotikanje ali kričanje vznemirja, zbujanje iz zimskega mirovanja pa lahko pomeni tudi smrt netopirja. Naslednji dve fotografiji prikazujeta posledice neodgovornega in vandalskega obnašanja jamarjev. V vsem dobro znani in pogosto obiskovani Lipiški jami pri Sežani nas vedno neprijetno presenetijo stene, popisane z grafiti. Podpisi jamarjev in društev, letnice, risbe v vseh barvah izstopajo z zasiganih sten kot sramoten spomenik jamarske objestnosti. Na žalost Lipiška jama ni osamljen primer, oskrunjenih jam je še veliko. Kaj hujšega lahko stori jamarjeva roka, kot da odlomi kapnik? V naših jamah vse prepogosto vidimo vznožja odlomljenih kapnikov, sigovih zaves, ježkov in drugega okrasja ali polomljene kapnike, razmetane naokrog. Fotografija, posneta v Bisernici pri Prestranku, prikazuje z žago odžagan kapnik. Že davnega leta 1908 sta jamarja Bogomil Brinšek in Rudolf Badjura zapisala: "Kakor da je kapnik roža, ki čez leto dni zopet zrase! Kdaj neki se bode moglo dopovedati ljudem, naj ne pustošijo jam, kdaj se bode pač vendar kaj poskrbelo za varstvo divnih naših jam?" (Planinski vestnik, 1908, št. 6. in 7, str. 99). "V številnih jamah najdemo ostanke izumrlih živali ali človekovega bivanja. Arheološki in paleontološki ostanki so izjemnega pomena za raziskovanje preteklosti, vend~r le, če so strokovno izkopani in dokumentirani. Prav zaradi škode, ki jo povzročajo amaterska izkopavanja, so ta z zakonom prepovedana. Najdbe je treba prijaviti najbližjemu muzeju ali zavodu za varstvo naravne in kulturne dediščine." Na to nas opozarja plakat ob fotografiji čeljusti izumrlega jamskega medveda v Križni jami. Fotografija jamarke, ki previdno opazuje nežno in prosojno sigovo zaveso, nam kljub vsemu vliva upanje, da je sožitje med jamami in nami jamarji možno. Še več: spoštljiv odnosa do jam moramo razviti, sicer se nam bo narava maščevala s kratitvijo uživanja v lepoti jam, država pa z odvzemom pravice, da dokaj svobodno obiskujemo jame. Plakat o varovanju jam je eden redkih izobraževalnih pripomočkov, ki so nam na voljo. Njegova izdaja je bila še kako potrebna, saj je prvih 3000 izvodov hitro pošlo in jih je bilo v ponatisu natisnjenih še 3000. Plakate lahko dobite v Katastru jam Jamarske zveze Slovenije (zaklonišče na Zeleni poti v Ljubljani) med uradnimi urami vsak četrtek med 18. in 20. uro, lahko pa jih tudi naročite na naslovu Jamarska zveza Slovenije, p.p. 44, 1109 Ljubljana. Poskrbite, da plakat najde svoje mesto tudi na steni vašega kluba ali društva, pa tudi v najbližji šoli!  David Lowe in Tony Waltham, A DICTIONARY OF KARST ANDCAVES. A brief guide to the terminology and concepts of cave and karst science. Cave Studies Series Number 6., str. 41. British Cave Research Association, Bridgewater, Somerset 1995 Andrej Mihevc  Slovar je izšel v zbirki BCRA Cave Studies in je, kot pravita avtorja v predgovoru, namenjen tistim, ki jim je to področje nekoliko manj domače. Slovar obsega 340 gesel in njihovih razlag, 31 risb ali fotografij in tabelaričen pregled geoloških dob, pomembnih za razumevanje krasa v Veliki Britaniji. Razlaga ob geslih je napisana preprosto, vendar strokovno. Gesla sta avtorja, oba stara jamarja, izbrala tako, da pokrivajo predvsem geamorfološke in geološke aspekte speleologije in krasoslovja, za področja biologije, arheologije in drugih ved so razloženi le najbolj pogosti in osnovni pojmi. Gesla so strokovni termini. besede, ki so v splošni jamarski rabi, pa tudi pokrajinska imena ali imena pomembnejših svetovnih jam. Med gesli najdemo osnovne, za krasoslovje pomembne geološke, kemijske, hidrološke in morfološke pojme, in seveda njihove razlage ali opise. Na kratko so predstavljeni pomembni procesi in mehanizmi, pomembni pri oblikovanju krasa. Izbor gesel in tudi njihova razlaga pa odražata tudi trenutno stanje v speleologiji in krasoslovju. Večkrat so omenjene slovenske jame in kras. Pri geslu brezno omenja Brezno pod velbom, Škocjanske jame pa pri geslih kanjon in naravni most. Omenjena je še estavela Vranja jama na Cerkniškem polju. Slovenski kras se pojavlja v knjižici še pri geslih Klasični kras, kraško polje, dolina in Dinarski kras. Knjiga je zaradi pregledno urejene vsebine, dobrega izbora gesel in razumljivo napisanih jedrnatih razlag primereno bra nje tudi za bolj zahtevnega bralca. Za nas · pa ima seveda še drugo vrednost. Ker je \ ; pisana v angleščini, jo lahko uporabimo tudi kot angleškoslovenski terminološki slovar, ki lahko služi ne smo jamarjem, ampak tudi tistim, ki prevajajo tekste iz anglosaške literature. ·" Znana revija tudi v 10. številki, kot skoraj v vseh doslej, spet namenja nekaj prostora tudi strokovnim pregledom na svojevrstno pokrajino in na značilne naravne pojave, kar utegne zanimati tudi jamarje. Predvsem velja omeniti prispevek Ivana Gamsa Kaj pomeni beseda 'kras ', razvoj slovenske besede v mednarodni izraz do konca 19. stoletja. Prispevek podaja pregled razumevanja pojma kras kot zemljepisnega in občega imena za posebej značilne pojave. Članek bi kazalo objaviti tudi v naši reviji. V poglavju Kras in voda sta dva prispevka. Matjaž Mikoš piše o krasu ob novem, še nastajujočem zakonu o vodah. Voda je po zakonu o varstvu narave podtala javna dobrina, po prihodnjem zakonu o dobrinah pa naj bi dobila še svoje zemljišče, t. i. 'vodni prostor', to je zemljišče, na katerega neposredno ali posredno vpliva. Na krasu bo treba najprej določiti vodne pojave in vodonosnike in jim določiti padavinsko zaledje. Pri tem bodo lahko v pomoč desetletja zbirani podatki Katastra jam JZS in hidrogeološkega katastra Geološkega zavoda. Tudi sodelovanje krasoslovcev, jamarjev in hidrogeologov bo v prihodnje dobrodošlo. Naslednji avtor, Peter Muck, piše o nalogah vodnega gospodarstva na krasu. Vodno gospodarstvo se v novejšem času usmerja k širše zastavljenih ciljem varovanja količine in kakovosti vode, krajine, ekosistema in vodnega režima. To je vsekakor interdisciplinarna naloga, ki terja rešitev vprašanj predvsem varstva pred škodljivim delovanjem vode, zadovoljevanja potreb po pitni vodi, odvajanju in čiščenju odplak, odlaganja odpadkov in ohranjanja novih ekosistemov. Po napotkih nove metodologije bo moral kraški svet imeti visok komunalni standard, prebivalci kraških pokrajin pa se bodo morali zavedati, da živijo na občutljivem in zelo ranljivem območju. Oba avtorja poudarjata, da se interesi vodnega gospodarstva skladajo s cilji, ki jih želijo doseči tudi predlagatelji regijskih ali krajinskih parkov na krasu. Omejitve ·v rabi prostora, do katerih bo v vsakem primeru nujno prišlo, pa naj bi veljale predvsem zaradi varstva količin in kakovosti vode. Kajti predvsem pitna voda je za kras življenskega pomena. Tej pa grozijo predvsem odlagališča odpadkov in promet. Ob tem pa ne bi smeli pozabiti dosedanjih prizadevanj skupnosti, dela, ki je bilo že opravljeno pri oblikovanju varstvenih pasov in območij vodnih virov tako na krasu kot tudi drugod po Sloveniji. Avtorja nakazujeta, da bo delo pri uresničitvi zakona o vodah, ko bo sprejet, trajalo desetletje in več. Že opravljeno delo, ki marsikje leži po predalih, bi lahko problem rešilo prej, kot pa bi ostali brez čiste vode