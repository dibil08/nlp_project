Kontaktni kras je poseben tip oblikovanosti in delovanja površja, ki je na območjih, kjer vode pritekajo iz fluvialnega geomorfnega sistema v kraškega ali obratno (Mihevc, 1991). Poznamo več tipov kontaktnega krasa. V Sloveniji je najpogostejša oblika ponorni kontaktni kras, kjer vode z nekraškega, najpogosteje nekarbonatnega, površja odtekajo v kras. Tak tip krasa se je razvil na območjih, kjer je ne kraško površje višje od kraškega. Hidravlični gradient vode je na teh območjih usmerjen v kras, biti pa mora manjši od naklona površja oziroma zniževanja površja v smeri vodnih tokov (Mihevc, 1991).Alogeni površinski tokovi s količino vode, rečnimi režimi in naplavinami vplivajo na kras. Fluvialno preoblikovanje tako sega preko kamninskega stika s krasom, pri čemer nastanejo površinske oblike, ki niso značilne niti za fluvialni niti za kraški geomorfni sistem, pač pa so rezultat součinkovanja obeh. Drug tip kontaktnega krasa je izvirni kontaktni kras (Mihevc, 1991). Oblikuje se na območjih v bližini stika kraškega in fluvialnega geomorfnega sistema, kjer gladina podzemne vode sega do površja, hidravlični gradient pa je usmerjen iz krasa; vode iztekajo iz krasa. Površinske vode ob izvirih z bočno in zadenjsko erozijo preoblikujejo kraško površje in nastanejo zatrepne doline, ki so značilne le za prepletanje obeh geomorfnih sistemov. Izvirni in ponorni tip kontaktnega krasa sta značilna za aktivne hidrološke stike med karbonatnimi in nekarbonatnimi kamninami. Nekateri tuji avtorji(Sauro, 2011) pa so razširili pojem kontaktnega krasa tudi na stik medkarbonatnimi kamninami, kjer del karbonatnih kamnin ne deluje kraško. Na dinarskem krasu tak tip površja tradicionalno imenujemo fluviokras (Roglić,1959; Komac, 2004). Tu, na zakraselih karbonatnih kamninah, lokalno deluje tudi fluvialni geomorfni sistem, najpogosteje na nečistih ali tankoplastovitih apnencih ter na apnenčastih laporjih in dolomitih. Te kamnine so podvržene mehanskemu preperevanju na površju ter posledično površinskemu spiranju in akumulaciji gradiva v nižjih delih. Na fluviokraškem površju prevladujejo manjši potoki, ki odtekajo v kotanje. Njegovo pojavljanje je pogojeno z dinamiko mehanskega preperevanja in s tem posredno tudi s podnebjem. Na območju kontaktnega krasa so zaradi součinkovanja kraških in fluvialnih procesov nastale značilne reliefne oblike. Nekatere med njimi so značilnih oblik in se pojavljajo tako pogosto, da jih imenujemo s svojimi termini. Ob večjih izvirih na izvirnem kontaktnem krasu nastanejo zatrepne doline. Zgornji del teh dolin je oblikovan pod strmim pobočjem − zatrepom, kjer voda izvira na površje. Nato se doline s strmimi pobočji nadaljujejo do stika kraških in nekraških kamnin, kjer se zatrepna dolina navadno zaključi v rečni dolini, lahko pa se odpre v kotlino ali na kraško polje. Zatrepne doline sooblikovane skoraj ob vseh večjih izvirih na slovenskem krasu. Najbolj znane so zatrepne doline izvirov Ljubljanice pri Vrhniki, Unice in Malenščice na Planinskem polju itd.: Izvir Veliko okence v zatrepni dolini Retovje pri Vrhniki. Najznačilnejše oblike ponornega kontaktnega krasa so slepe doline, ki jihsestavljata zgornji, popolnoma fluvialni del v nekarbonatnih kamninah, inspodnji v karbonatnih kamninah, kjer se slepo zaključijo pod strmim pobočjem. Vode površinsko odtekajo po dolinah navzdol in ko dosežejo kraške kamnine, navadno ponirajo v več ponikvah in ponorih pod strmimi pobočji v bližini litološkega stika. Ker v dneh odlagajo naplavino, so dna slepih dolin praviloma uravnana. Na spodnje dele pobočij deluje robna korozija, ki slepo dolino širi, pobočja pa ohranja strma. Slepe doline se v Sloveniji najbolj pogoste na stiku flišnih kamnin in apnencev. Najbolj značilen primer ponornega kontaktnega krasa s celim nizom slepih dolin je oblikovan na južnem robu flišnih Brkinov, kjer kar 24 ponikalnic odteka v kras Matarskega podolja. Če se slepe doline ne izoblikujejo in reke odtekajo v podzemlje v znižanem površju na stiku nekraških in kraških kamnin, te oblike imenujemo ponorni zatrepi (Mihevc, 1991).: Slepa dolina Brezovica v Matarskem podolju. V primeru ponornega kontaktnega krasa občasni alogeni tokovi prinašajo večje količine naplavin. Te preprečijo nastanek slepih dolin, saj je akumulacija gradiva intenzivnejša od korozije. Prineseno gradivo prekrije kraško površje v obliki vršajev, vode pa na robovih vršajev odtekajo v kras. Te oblike so tipični fluvialni vršaji, ki so v tlorisu pahljačaste oblike, v podolžnem profilu pa konkavni. S prekinitvijo sedimentacije vršaja na karbonatno površje se zaradi neenake dinamike denudacije kraškega površja in fluvialne akumulacije počasi razvije oblika v karbonatni matični podlagi, kije v tlorisu pahljačaste oblike, v podolžnem prerezu pa konveksna. Te oblike, ki so značilne le za kontaktni kras, imenujemo reliktni vršaji (Stepišnik in sod., 2006). Glavni namen proučevanja je morfografski opis naplavinskih in reliktnih vršajev kot površinskih geomorfoloških oblik kontaktnega krasa ter podati njihove osnovne morfometrične značilnosti. Cilj raziskave je opredelitev mehanizmov oblikovanja vršajev na kontaktnem krasu in razlogov ter mehanizmov za njihovo preoblikovanje v reliktne vršaje. Cilj proučevanja je tudi pojasniti razloge, zakaj se ponekod na kontaktnem krasu oblikujejo vršaji in ne slepe doline. Geomorfološka literatura navaja vršaje kot rečne akumulacijske oblike, ki sov tlorisu pahljačaste, v podolžnem profilu pa konkavne oblike. Dolgi so od nekaj deset metrov do nekaj deset kilometrov. Nastanejo na mestih, kjer ožje doline preidejo v širše dele ali uravnavo, kjer reka izgubi svojo hitrost intransportno moč, kar povzroči odlaganje večine transportiranega gradiva(npr. Belec, 1968; Summerfield, 1996; Harvey, 2004). Najvišji oziroma vrhnji deli so na točkah pritekanja vodotokov na vršaje. Njihovo pahljačasto obliko lahko spremenijo bližnji vršaji, s katerimi se stikajo, ali pa pobočja doline. Odlaganje gradiva v zgornjem delu vršaja povzroči zadenjsko akumulacijo v dolini, iz katere se vršaj napaja. Obstaja cela vrsta podtipov vršajev, ki se delijo glede na oblikovanost in čas nastanka (npr. Gams, 1964; Bull, 1977;Summerfield, 1996; Sauro, 2001; Harvey, 2004).Vršaje gradi bolj ali manj sortirana naplavina. V zgornjih delih vršajev, kjer ima voda še večjo transportno moč, se odlaga grobo gradivo, z upadanjem njene transportne moči v smeri izteka vršaja pa se zmanjšuje tudi velikost gradiva. Oblika vršaja in velikost gradiva je predvsem odvisna od vodnega toka, ki naplavlja, in tudi od kamninske sestave povirja reke, reliefa, poraščenosti in podnebja. Glede na vodni tok delimo vršaje na hudourniške, potočne, dolinske ali kotlinske in vršaje poplavnih območij (Gams, 1964). Hudourniški vršaji so pogosti zlasti tam, kjer prevladujejo srednje prepustne kamnine, v katerih padavinska voda ob nizkem vodnem stanju ponikne, visoka voda pa se odmaka po erozijskih jarkih in žlebovih ter od tam odnaša gradivo. Vršajski drobir je zato slabo sortiran. Potočni vršaji imajo bolj sortirano gradivo in manjše naklone kot hudourniški. Pojavljajo se skoraj na vseh potokih pod vzpetim svetom, kjer dosežejo dolinsko dno. Vršaji na poplavnem območju oziroma poplavniški vršaji se od prejšnjih razlikujejo po tem, da je na obodu precej manjši naklon ter bolj drobnozrnato gradivo, ki se odlaga med poplavami. Dolinski ali kotlinski vršaji nastajajo na prehodu iz ožjih v širše dele rečnih dolin, v ravnine in kotline. Te velike vršaje lahko imenujemo tudi vršajne zasipe (Gams, 1964). Nadalje lahko vršaje delimo glede na starost gradiva. Ločimo fluvioglacialne, fluvioperiglacialne in recentne vršaje (Gams, 1964). Fluvioglacialni vršaji, imenovani tudi sandri, so nastajali v času poledenitev izza čelnih morenskih nasipov in niže ob rekah ali na prehodu prodonosnih potokov in rek iz ožjih v širše doline. Fluvioperiglacialni vršaji so pri nas večidel fosilne tvorbe in so nastajali v času poledenitev na periglacialnem območju. Imajo nekaj lastnosti hudourniških vršajev in so jih do danes potoki močno razčlenili. Recentni vršaji, ki so sicer nastajali vso kvartarno dobo, nastajajo tudi danes(Gams, 1964).Vršaje po položaju delimo na vršaje na akumulacijskih terasah in vršajne ravnice. Vršaji na akumulacijskih terasah ali na terasni vršaji so pretežno recentni vršaji, ki jih odlagajo potoki na kvartarne terase, torej na naplavino dolinskih rek. Vršajne ravnice pa nastajajo pod vzpetinami z gosto rečno mrežo, pri nas še posebej pod terciarnim gričevjem, kjer so vršaji praviloma sklenjeni (Gams, 1964).Oblikovanje vršajev je torej rezultat zmanjšanja hitrosti vodnega toka; sedimentacija večjih frakcij sedimenta se vrši v zgornjih delih vršajev in manjših frakcij v spodnjih delih vršajev. Tipični naplavinski vršaji imajo v zgornjem delu podolžnega profila naklon okoli 10 stopinj oziroma je naklon enak dolini ali erozijskemu jarku, ki ga napaja, v spodnjem delu pa je od 1 do5 stopinj (Bull, 1977; Summerfield, 1996; Harvey, 2004).Vršaji na kontaktnem krasu niso tipične površinske globeli kontaktnega krasa, kot so na primer slepe doline ali ponorni zatrepi. So akumulacije, ki jih je iz neprepustne matične podlage naplavilo preko prepustnih, zakraselih kamnin. V primeru slepih dolin je dinamika korozije vodnega toka večja od njegove sedimentacije. Posledično nastane korozijsko poglobljena oblika, ki ima v dnu široko naplavno ravnico. Pri oblikovanju vršajev pa je akumulacija naplavine večja od dinamike korozije vodnega toka, voda pa na robovih vršajev odteka v kras. Sistematične raziskave vršajev kontaktnega krasa (Stepišnik in sod., 2006;Stepišnik in sod., 2007; Stepišnik, 2009; Stepišnik, 2010a) so pokazale, da sev izjemnih primerih pojavljajo vršaji, ki jih ne gradi netopna naplavina, pač pa so delno ali v celoti živoskalni. Le v tlorisni obliki so ohranili pahljačasto obliko, v podolžnem profilu pa so konveksni in ne konkavni, kot je značilno za naplavinske vršaje. Te oblike je Gams (2004) povezal z intenzivnim preperevanjem v hladnejših obdobjih pleistocena in izdatnejšim odlaganjem potokov. Vršaje na krasu, ki nimajo aktivnega procesa sedimentacije rečnih nanosov, imenuje psevdovršaji. Veliki kamniti vršaji so bili proučeni tudi v Albaniji na primeru potokov Prroni j Thate in Ivanaj-Hot vzhodno od Skadarskega jezera (Sauro, 1996). Avtor te oblike preprosto imenuje vršaje vk amnu (it. Il cono in roccia). Raziskave so pokazale, da so se ti vršaji razvili iz naplavinskih vršajev, zato za te oblike uporabljamo izraz reliktni vršaji(Stepišnik in sod., 2006). Reliktni in naplavinski vršaji kontaktnega krasa so bili proučeni na območju Matarskega podolja, kjer so poleg cele vrste slepih dolin v skrajnem severozahodnem delu tudi raznovrstni vršaji. Drugo proučevano območje je obsegalo Vrhpoljska brda na skrajnem južnem delu Krasa. Na izbranih območjih je bila opravljena morfografska analiza, ki je vključevala morfografsko kartiranje vršajev in erozijskih jarkov v njihovih zaledjih. Kartiranje je bilo osredotočeno predvsem na ugotavljanje obsega vršajev in zaplat naplavin, razporeditev površinskih kraških oblik ter oblikovanost erozijskih jarkov v njihovih zaledjih. Z morfografsko analizo je bil tako ugotovljen obseg vršajev in njihove osnovne morfografske značilnosti. Sledila je morfometrična analiza, ki je obsegala terenske meritve podolžnih profilov vseh vršajev z namenom ugotavljanja osnovne oblikovanosti vršajev. Na terenu je bil tudi izmerjen podolžni profil potoka Podseč v Matarskem podolju, ki se nahaja v zaledju reliktnih vršajev. Z namenom ugotavljanja globin naplavin na vršajih so bili na nekaterih vršajih izmerjeni profili električne upornosti tal. Uporabljen je bil merilec električne upornosti tal Supersting R1/IP. Uporabljena je bila metoda dipol-dipol s petmetrsko razdaljo med elektrodami, ki se je pri preteklih meritvah v podobnih okoljih izkazala kot najprimernejša (Stepišnik, Mihevc, 2008). Interpretacija električne upornosti tal je bila izdelana s programskim orodjem Earth Imager2D resistivity inversion software. Najbolj značilen primer ponornega kontaktnega krasa v Sloveniji je Matarsko podolje, ki se nahaja v jugozahodnem delu Slovenije. Matarsko podolje je relativno uravnana pokrajina med Brkini na severovzhodu, Slavniškim pogorjem na jugozahodu, Krasom na severozahodu in Brgudskim podoljem na jugovzhodu. Razpotegnjeno je v smeri severozahod–jugovzhod, dolgo je18 kilometrov in široko od 2 do 3 kilometre. Nadmorska višina v severnem delu je 290 metrov, na jugovzhodu pa okrog 640 metrov. Severozahodno obrobje Matarskega podolja predstavlja stik med karbonatnimi kamninami ter fliši, ki skoraj v celoti gradijo Brkine. Na stiku prehaja eocenski fliš v paleocenske alveolinske apnence, ti pa v krednerudistne apnence, apnence z roženci ter dolomite in apnenčaste breče. Apnenci vpadajo pod fliš s kotom od 20 do 60 stopinj. Na jugovzhodu prehaja Matarsko podolje v višje Slavniško pogorje, ki ga gradijo kredni apnenci in dolomiti (Pleničar in sod., 1965).Matarsko podolje je zakraselo, površje pa je relativno uravnano in prekrito s številnimi vrtačami, velikimi udornicami in jamami (Mihevc, 1991; Stepišnik,2010b). Na kontaktu med flišem in apnencem je 24 ponikalnic izoblikovalo niz slepih dolin in ponornih zatrepov (Mihevc, 1991). Med dostopnimi jamskimi rovi v zaledju slepih dolin prevladujejo vadozna brezna ter daljši odseki neaktivnih epifreatičnih jam. V zaledju slepih dolin je v skupinah razporejenih več kot 80 udornic (Stepišnik, 2010b). Osnovna kamninska zgradba območja severozahodnega dela Matarskega podolja. Območje kontaktnega krasa z vršaji je na skrajnem severozahodnem delu Matarskega podolja, kjer se Brkini dvigujejo najvišje. Flišni greben na obravnavanem območju je okoli 300 metrov višji od uravnave samega podolja. Na strmih pobočjih nad vršaji so številni erozijski jarki, ki se zaključijo na stiku eocenskega fliša in paleocenskih apnencev, pod njimi pa so oblikovani štirje večji vršaji. Mihevc (1991) omenja, da so vršaji na proučevanem območju morfološko neizrazita oblika kontaktnega krasa. Ugotavlja, da je položna ravnica južno od Slop oblikovana kot vršaj. Flišne naplavine se nahajajo predvsem v vrtačah, vmesna pobočja pa so prekrita z debelejšo plastjo prepereline kot sosednja površja. Iz tega sklepa, da so bila nekdaj tudi ta površja prekrita s flišnimi naplavinami. Na vzhodnem delu proučevanega območja je v bližini kontakta v fliš globoko vrezan potok Podseč, ki teče v slepo dolino Brezovica. Večino erozijskih jarkov nad današnjimi reliktnimi vršaji je potok Podseč obglavil. Od obglavljenja na reliktne vršaje ne pritekajo potoki iz erozijskih jarkov, posledično se je zaključila tudi sedimentacija alohtone flišne naplavine. Edini aktivni vršaj kontaktnega krasa Matarskega podolja se nahaja pri naselju Rodik in obsega površino okoli 0,3 km2. Začenja se pod erozijskim jarkom potoka, ki priteka s strmega flišnega pobočja Brkinov. Vršaj v celoti gradi flišna naplavina, na njem ni razvitih kraških oblik. V spodnjem delu preide v kraško uravnavo. Po debelini in strukturi naplavine ter oblikovanosti podolžnega profila vršaj pri Rodiku ustreza oblikovanosti vršajev v fluvialnem geomorfnem sistemu. Naklon v vrhnjem delu je največji in dosega 4 stopinje, z oddaljenostjo od vrha vršaja pa se naklon zmanjšuje. Globina naplavine je bila ugotovljena z meritvami profilov električne upornosti tal. V vrhnjem delu vršaja naplavina z vrednostmi električne upornosti tal do okoli 150 ohm-m presega globino30 metrov. V tem delu v nanosu flišnih naplavin z manjšo električno upornostjo nastopajo tudi bolj električno uporne plasti z vrednostmi električne upornosti do okoli 800 ohm-m, ki so najverjetneje plasti peska ali proda z manjšo vsebnostjo vode ali pa lokalni izdanek karbonatne matične podlage. Globina nanosov v osrednjem delu vršaja je več kot 28 metrov, prav tako je manjši naklon. Na zunanjih delih vršaja je površje popolnoma uravnano, razkrita je karbonatna matična kamnina, manjše kotanje v karbonatni kamnini pa zapolnjujejo flišne naplavine. Meritve električne upornosti tal v tem delu skoraj po celotni dolžini kažejo na električno upornost, večjo od 1000 ohm-m, kar je značilno za karbonatno matično podlago (Stepišnik, Mihevc, 2008). Na kraški uravnavi, v katero se vršaj izteče, se z oddaljenostjo od vršaja povečuje gostota površinskih kraških oblik, veča se gostota in velikost škrapelj, vrtače so številnejše in večjih dimenzij. Ob zaključku vršaja se nahaja tudi več vodoravnih jam, ki so delno zapolnjene s flišnimi prodniki in ilovico. Največja med njimi je Perčinelova jama (kat. št. 1149) (Kataster jam JZS 2011), ki ima v slepem rovu blizu površja ostanke prodnih in ilovnatih zapolnitev, ki so bile prekinjene z več fazami odlaganja sige. Flišni material različnih velikosti je bil najverjetneje prinesen z območja vršaja. Fazevnašanja materiala so bile prekinjene z daljšimi obdobji sedimentacije sige, kar kaže na to, da je jama obdobno delovala kot ponor ob koncu vršaja. Vsi ostali vršaji na tem območju so reliktni. V tlorisu so tipično pahljačasto oblikovani. Zgornji deli vršajev so v profilu konkavne oblike, medtem ko so osrednji in spodnji deli konveksni. V njihovih vršnih delih je večino erozijskih jarkov obglavil potok Podseč. Zgornje dele teh vršajev gradijo večje sklenjene zaplate flišne naplavine, v osrednjem in zunanjem delu vršajev pa izdanja karbonatna matična kamnina. Flišne naplavine se na površju pojavljajo le v manjših zaplatah in v dnu vrtač ter udornic. Z oddaljenostjo od vrhnjih delov vršajev oziroma od sklenjenih flišnih naplavin narašča tudi gostota površinskih kraških oblik. Reliktni vršaj na območju s toponimom Celevo ima površino 0,18 km2.Nastal je pod manjšim, danes neaktivnim erozijskim jarkom. Podolžni profil vršaja je v zgornjem delu, ki ga gradijo flišne naplavine, izrazite konkavne oblike. Nakloni površja v tem delu dosegajo do 8 stopinj. V srednjem delu vršaja izdanja karbonatna podlaga, flišna naplavina pa se v tem delu pojavljale mestoma. V tem delu vršaja konkavni podolžni profil prehaja v konveksnega; nakloni so med 3 in 5 stopinjami. Spodnji del vršaja na gosto prekrivajo površinske kraške oblike, predvsem škraplje in vrtače. Naklon vršaja v skrajnem spodnjem delu doseže 9 stopinj; torej je v spodnjem delu izrazito konveksno oblikovan. Vršaj se zaključi v kraški uravnavi Matarskega podolja.  Podolžni profil reliktnega vršaja Celevo. Največji vršaj na proučevanem območju je reliktni vršaj pod naseljem Slopes površino 1,14 km2. Njegov vršni del je pod številnimi manjšimi neaktivnimi erozijskimi jarki v strmem flišnem pobočju nad naseljem Slope. V zgornjem delu je prekrit z debelo flišno naplavino z vrednostmi električne upornosti manj kot 250 ohm-m, ki presega debelino 28 metrov. V zgornjem delu je izrazito konkavne oblike z nakloni do 7 stopinj. V srednjem delu je naklon pobočja do 3 stopinje, flišna naplavina pa le nekaj decimetrov na debelo prekriva karbonatno matično podlago, kar je razvidno iz profila električne upornosti tal, ki ima v zgornjem delu strukturo z električno upornostjo manjšo od 250 ohm-m, pod njo pa je karbonatna kamnina z vrednostmi električne upornosti več kot 1000 ohm-m. Na zunanjem delu nakloni dosegajo vrednosti med 6 in 8 stopinjami, podolžni profil pa je izrazito konveksen. Z oddaljevanjem od sklenjene flišne naplavine v zgornjem delu vršaja narašča gostota kraških oblik, predvsem škrapelj in vrtač. Profil električne upornosti tal preko stika flišne naplavine s karbonatno podlago v osrednjem, najbolj uravnanem predelu reliktnega vršaja pri Slopah kaže na to, da ima električno bolj prevodna flišna naplavina z vrednostmi električne upornosti do 150 ohm-m globino večjo od 15 metrov. Karbonatne kamnine, ki izdanjajo v spodnjem delu, imajo električno upornost večjo od 1000 ohm-m. Ostra meja med flišno naplavino in karbonatno matično podlago, ki je vidna v profile električne upornosti tal, se ujema z razmerami na površju, saj se v tem delu vršaja pojavijo izdanki karbonatne matične podlage. Oster rob med naplavino in karbonatno kamnino v profilu morda nakazuje obstoj zasute slepe doline v zgornjem delu vršaja. Podolžni profil električne upornosti tal preko stika flišne na plavine in karbonatne matične podlage reliktnega vršaja pri Slopah. Osrednji in zgornji del vršaja pri Slopah. Na skrajnem jugovzhodnem delu proučevanega območja leži reliktni vršaj s toponimom Bilendol. Obsega površino 0,41 km2. Erozijski jarek nad vršajem je obglavil potok Podseč, ki odteka v smeri slepe doline Brezovica. Danes je potok zarezan v dolino, ki leži 30 metrov nižje od vrhnjega dela vršaja. Podolžni profil potoka Podseč ima na območju pod vršnim delom vršaja največjo razliko med dejanskim in uravnoteženim podolžnim profilom, kar potrjuje obglavitev erozijskega jarka, ki se je stekal na območje vršaja. Obglavitev je prekinila fluvialno sedimentacijo oziroma oblikovanje vršaja. Zgornji del vršaja je prekrit s flišno naplavino in je blage konkavne oblike z nakloni do 5 stopinj. Območje flišnih nanosov se zaključi z do 2 metra visoko reliefno stopnjo, ki jo gradi karbonatna kamnina. Osrednji del reliktnega vršaja prekrivajo manjše zaplate flišne naplavine, naklon vršaja v tem delu pa je med 1 in 2 stopinjama. Spodnji del vršaja ima na površju večjo gostoto kraških oblik, predvsem škrapelj in vrtač. Nakloni pobočij dosegajo vrednosti do 6 stopinj. Vršaj se zaključi v kraški uravnavi osrednjega dela Matarskegapodolja. Uravnotežen in izmerjen podolžni profil potoka Podseč z indeksomneuravnoteženosti podolžnega profila. Podolžni profil reliktnega vršaja Bilendol. Podolžni profil električne upornosti tal preko reliktnega vršaja Bilendol je bili zmerjen na mestu, kjer uravnana flišna naplavina preide v kamnito, karbonatno površje. Iz profila je razvidno, da je flišna naplavina, z vrednostmi električne upornosti do 150 ohm-m, globoka okoli 10 metrov. Pod naplavino je manj prevodna karbonatna matična podlaga z vrednostmi električne upornosti nad 1000 ohm-m. Tudi v tem primeru je meja med relativno globoko flišno naplavino in karbonatno matično podlago ostra, kar morda nakazuje obstoj zasute slepe doline v zgornjem delu reliktnega vršaja. Podolžen profil električne upornosti tal preko stika flišne naplavine in karbonatne matične podlage reliktnega vršaja pri Slopah. Vrhpoljska brda so na skrajnem jugovzhodnem delu planote Kras. Glavni greben Vrhpoljskih brd je dolg 6,5 kilometrov in sega od vzpetine Videž nad Kozino preko Velikega Gradišča do Kokoši. Razteza se na nadmorski višinio koli 620 metrov, kar je okoli 200 metrov nad okoliškim površjem. Vrhpoljska brda obsegajo območje, veliko 23 km2.V geološkem smislu gradi vrhnji del Vrhpoljskih brd brahisinklinalaeocenskega fliša, ki prekriva paleocenske in zgornjekredne plastoviteapnence (Pleničar in sod., 1965). 0,7 km2 velika površina flišne matične podlage prekriva najvišji del grebena v okolici Velikega Gradišča. Na grebenu in pod njim je cela vrsta podedovanih fluvialnih oblik na karbonatni podlagi, kar nakazuje, da je bil obseg flišnega pokrova v preteklosti večji, a je bil do danes delno denudiran. Glavni greben Vrhpoljskih brd se razcepi v bližini vrha Veliko Gradišče v dva manjša grebena v smeri juga in jugozahoda. Vzporedni dolini s toponimi Gročansko polje in Vrhpoljsko polje, ki ležita med grebeni, sta si morfološko podobni. Njune severne dele prekrivajo naplavinski vršaji, ki so pod številnimi erozijskimi jarki v flišni podlagi. Osrednji del dolin je širok okoli250 metrov. Vode odtekajo v številne ponore na kontaktu fluvialnih flišnih nanosov in karbonatne matične podlage. Južna dela dolin preideta v pretežno uravnano kraško površje na jugu. Obe dolini imata hidrološko funkcijo robnih kraških polj oziroma slepih dolin, a so njune dimenzije premajhne za kraška polja, hkrati pa jih zaradi odsotnosti strmega zatrepa, ki je značilen za zaključke slepih dolin, tudi ne moremo opredeliti kot slepe doline. Na proučevanem območju najdemo dva tipa vršajev. Prvi tip vključuje dva vršaja, na katerih je recentna fluvialna akumulacija iz flišnega zaledja na kraško površje. Debelina naplavin, zgradba, oblika in podolžni profili so tipični za naplavinske vršaje. Drugi tip vršajev predstavljajo reliktni vršaji, ki so v tlorisu pahljačaste oblike. Njihovi podolžni profili so izrazito konkavni v zgornjih delih, v osrednjih in spodnjih delih pa imajo značilno konveksno obliko. V zgornjih delih imajo naklon do 11 stopinj, osrednji del je relativno uravnan, spodnji deli pa dosežejo naklon do 12 stopinj. V naplavinskih vršajih debelina rečnih nanosov upada z oddaljevanjem od zgornjega dela vršaja. V primeru reliktnih vršajev, rečni nanosi prekrivajo le zgornje dele vršajev, kjer je njihov podolžni profil konkavne oblike. Osrednji in spodnji deli reliktnih vršajev so v podolžnem profilu konveksne oblike brez ohranjenih fluvialnih naplavin. Nekateri vršaji so v celoti živoskalni in imajo preko celotnega podolžnega profila konveksno obliko; flišna naplavina je bila v celoti denudirana. Gostota površinskih kraških oblik se povečuje z oddaljenostjo od roba flišne naplavine, ki prekriva zgornje dele nekaterih reliktnih vršajev. Na južnem delu Vrhpoljskih brd se nahajata dva aktivna naplavinska vršaja, in sicer v severnih delih Gročanskega in Vrhpoljskega polja. Vršaj na Gročanskem polju se nahaja v skrajnem severovzhodnem delu polja in ima površino 0,2 km2. Nanj priteka potok iz erozijskega jarka, ki se zajeda v zahodno pobočje Velikega Gradišča. Naklon vršaja je v zgornjem delu 5stopinj in počasi upada proti izteku vršaja. Podolžni profil je konkaven.3: Podolžni profil aktivnega vršaja na Gročanskem polju. Gročansko polje z aktivnim vršajem v severozahodnem delu. Vršaj na Vrhpoljskem polju ima površino 0,2 km2. Nanj s severne strani priteka potok iz erozijskega jarka, ki se globoko zajeda v južno pobočje vzpetine Veliko Gradišče. Erozijski jarek je skoraj v celoti zarezan v flišno matično podlago. Zgornji del vršaja ima naklon okoli 4 stopinje in upada proti izteku vršaja na osrednjem delu Vrhpoljskega polja. Podolžni profil vršaja je konkaven. Podolžni profil aktivnega vršaja na Vrhpoljskem polju.6: Aktivni vršaj v severnem delu Vrhpoljskega polja. Reliktni vršaji se nahajajo pod severnimi in vzhodnimi pobočji Vrhpoljskih brd. V tlorisu so pahljačaste oblike, njihovi podolžni profili pa imajo značilnosti reliktnih vršajev. V zgornjih delih so konkavni, v osrednjih in spodnjih pa postanejo konveksni. V vznožju severnega dela Vrhpoljskih brd so štirje reliktni vršaji, ki imajo v zaledju enega ali več erozijskih jarkov. Večina erozijskih jarkov je neaktivnih, saj so v celoti vrezani v karbonatno podlago, saj je bil fliš v tem delu grebena popolnoma denudiran. Le v nekaterih erozijskih jarkih na vzhodnem delu s oše vedno prisotne zaplate fliša, zato po njih občasno tečejo potoki. V zahodnem delu območja, severno od vznožja vzpetine Kokoš, se nahaja reliktni vršaj s toponimom Karamonke z obsegom 0,57 km2. Vrhnji del vršaja leži ob izteku hidrološko neaktivnega erozijskega jarka, ki je popolnoma vrezan v karbonatno podlago, saj je bil fliš v celoti denudiran. Manjša zaplata flišne naplavine prekriva zgornji del vršaja. Naklon v zgornjem delu podolžnega profila je okoli 4 stopinje, v spodnjem delu pa do 14 stopinj. Zaradi relativno majhne količine flišne naplavine v zgornjem delu vršaja je podolžni profil po celotni dolžini konveksen. V zgornjem delu ni površinskih kraških oblik, pojavljajo se v osrednjem in zunanjem delu. Spodnji rob vršaja prehaja v uravnavo Krasa. Podolžni profil reliktnega vršaja Karamonke. Reliktni vršaj s toponimom Obrovnik je 1,5 kilometra vzhodno od Karamonkin ima površino 0,45 km2. Zgornji del leži ob izteku erozijskega jarka, ki je popolnoma vrezan v karbonatno podlago. V bližini vrhnjega dela erozijskega jarka je flišna matična kamnina. Vršaj je dolg okoli 300 metrov. V njegovem zgornjem delu je manjša zaplata flišne naplavine. Karbonatna podlaga izdanja v osrednjem in spodnjem delu vršaja, kjer je površje skalno z veliko gostoto vrtač in škrapelj. Naklon površja je v zgornjem delu do 11 stopinj, v osrednjem delu povprečno 6 stopinj in 12 stopinj v spodnjem konveksnem delu. Spodnji rob vršaja zvezno preide v relativno uravnano kraško površje. Največji reliktni vršaj na območju Vrhpoljskih brd se nahaja severno od vasi Lokev in obsega površino 1,8 km2. Zgornji del leži ob izteku dveh erozijskih jarkov, ki sta v zgornjem delu vrezana v flišno matično kamnino. Flišna naplavina prekriva zgornji del vršaja in ima naklon do 8,5 stopinj. V osrednjem delu izdanjajo posamezni skalni bloki karbonatne matične podlage. Naklon v tem delu je okoli 2 stopinji, spodnji del vršaja pa ima naklon okoli 9 stopinj. V tem delu izdanja karbonatna matična kamnina, v kateri so oblikovane številne škraplje in vrtače. Vršaj se zaključi ob vznožju Taborskih brd na severu, na severozahodu pa zvezno prehaja v kraškouravnavo. Reliktni vršaj v Zavodih obsega površino 1,1 km2 in je polimorfen. Zgornji del vršaja leži pod erozijskim jarkom, ki je vrezan v flišno matično podlago. Vzhodni del vršaja je končna oblika reliktnega vršaja, saj niti v zgornjem delu ni več prekrit s fluvialno naplavino. Podolžni profil tega dela je v celotni dolžini konveksen z naklonom okoli 2 stopinj v zgornjem delu in do 6 stopinj v spodnjem delu. Karbonatna matična podlaga je razkrita po celotni površini vršaja, ki je škrapljasta in preoblikovana z vrtačami. V zahodni del reliktnega vršaja v Zavodih je vrezano okoli 10 metrov globoko in 120 metrov širokorečno korito, ki sega vse od vrha vršaja do skrajnega spodnjega dela, kjer se zaključi v skupini vrtač. Po dolini, ki je skoraj v celoti zapolnjena s flišno naplavino, občasno teče vodotok. Dva reliktna vršaja na vzhodni strani Vrhpoljskih brd sta reliefno skoraj v celoti zabrisana v vrtačastem kraškem površju. Identificirana sta bila na podlagi erozijskih jarkov nad njima, njunega tlorisa ter naklona površja. Severnejši reliktni vršaj s toponimom Boršt obsega površino 0,44 km2. V zgornjem delu vršaja se nahaja mnogo globokih vrtač, ki ležijo tik pod erozijskim jarkom, ki je vrezan v karbonatno podlago. Flišna naplavina je prisotna le v nekaj manjših izoliranih zaplatah in v dneh nekaterih vrtač. Tudi v erozijskem jarku so oblikovane posamezne vrtače. Podolžni profil vršaja jev grobem konveksen z naklonom okoli 1 stopinje v zgornjem delu in do 5stopinj v spodnjem delu. Karbonatna podlaga, v kateri so oblikovane številne škraplje in vrtače, je razkrita po celotni površini vršaja. Spodnji deli vršaja zvezno preidejo v uravnano kraško površje severozahodnega Matarskega podolja. Podolžni profil reliktnega vršaja Boršt. Okoli 0,5 kilometra južneje od reliktnega vršaja Boršt se nahaja reliktni vršaj s toponimom Dukovce, ki obsega površino 0,19 km2 in je oblikovan poderozijskim jarkom. Erozijski jarek je v celoti vrezan v karbonatno matično podlago. pod njim pa se nahaja večje število vrtač, ki imajo v dneh flišno naplavino. Karbonatna matična podlaga, s številnimi škrapljami in vrtačami, izdanja po celotni površini vršaja. Podolžni profil vršaja je konveksen z naklonom pobočja do 3 stopinj v zgornjem delu in do 6 stopinj ob izteku v kraško uravnavo.5: Podolžni profil reliktnega vršaja Dukovce. Raziskava kontaktnega krasa severozahodnega dela Matarskega podolja in Vrhpoljskih brd je proučevala procese na kontaktnem krasu v specifičnih hidroloških razmerah, kjer se pojavljajo aktivni in reliktni vršaji. Na nekaterih vršajih proučevanega območja so procesi fluvialne akumulacije materiala flišnega izvora na karbonatno matično podlago aktivni. To so tipični naplavinski vršaji s pahljačasto tlorisno obliko. Drug tip vršajev pa ne gradi fluvialna naplavina, ampak so popolnoma ali delno kamniti. Te, vršajem podobne oblike, ki jih gradi karbonatna matična podlaga, so bile opredeljene kot reliktni vršaji. Glavni namen raziskave je bil opis fluvialnih in reliktnih vršajev kot površinskih reliefnih oblik kontaktnega krasa ter podati njihove morfografske in morfometrične značilnosti z interpretacijo njihove morfogeneze. Morfografsko kartiranje je identificiralo obstoj enega naplavinskega in treh reliktnih vršajev na Matarskem podolju ter dveh naplavinskih in šest reliktnih vršajev na Vrhpoljskih brdih. V zaledjih naplavinskih vršajev so praviloma aktivni erozijski jarki, medtem ko so v zaledjih reliktnih vršajev neaktivni ali obglavljeni erozijski jarki. Tudi reliktni vršaji se med seboj razlikujejo po obsegu sklenjene naplavine. Nekatere prekriva naplavina v manjšem ali večjem obsegu v zgornjem delu, pri nekaterih pa je bila naplavina že popolnoma denudirana. Morfometrična analiza je obsegala terenske meritve podolžnih profilov vseh identificiranih vršajev in meritve električne upornosti tal. Podolžni profili vršajev se med seboj bistveno razlikujejo, saj so naplavinski povsem konkavni, medtem ko so reliktni konkavni le v zgornjem delu, spodnji živoskalni deli pa so konveksni. V skrajnih primerih reliktnih vršajev, kjer je bila celotna flišna naplavina popolnoma denudirana, se po celotni dolžini profilov oblikuje konveksni profil. Meritve električne upornosti tal so razkrile podzemsko zgradbo vršajev. Izmerjen naplavinski vršaj pri Rodiku ima debele nanose flišnih naplavin, njegova zgradba pa je popolnoma identična vršajem na fluvialnem geomorfnem sistemu, kljub temu da le–to prekriva kraško površje. Podzemna struktura izmerjenih reliktnih vršajev je veliko bolj kompleksna, saj jih v zgornjih delih prekriva zelo debela flišna naplavina, ki nato preide v kras. Morda so v zgornjih delih nekaterih vršajev zasute slepe doline. Nedvomno bo potrebno ta problem v prihodnje podrobneje proučiti. Vsekakor pa zgornje dele obeh reliktnih vršajev, kjer sta profila konkavne oblike, prekrivajo globoke flišne naplavine, spodnje konveksne dele pa gradi karbonatna kamnina. Nesklenjene zaplate ilovnatih sedimentov na njih pa dosegajo globine do nekaj decimetrov. Sinteza morfografskih in morfometričnih podatkov je razkrila, da je morfogeneza naplavnih vršajev kontaktnega krasa identična morfogenezi v fluvialnem geomorfnem sistemu. Vršaji so tako rezultat preteklih in sedanjih procesov nanašanja naplavine s flišne matične podlage. Vršaji so se v severozahodnem delu Matarskega podolja in na Vrhpoljskih brdih oblikovali zato, ker je gradient potokov v erozijskih jarkih nad vršaji izredno velik. Tako so erozijski procesi flišne prepereline v jarkih intenzivni; posledično je intenzivna sedimentacija flišne naplavine preko kraškega površja. Zaradi intenzivnega vtoka materiala občasni potoki niso izoblikovali slepih dolin, pač pa so na kraškem površju nasuli vršaje. Ob manjšem gradientu potokov je naplavljanje preko kraškega površja manjše, zato se v teh primerih oblikujejo slepe doline. Oblikovanje slepih dolin (levo) in vršajev kontaktnega krasa (desno). Morfogeneza reliktnih vršajev je posledica popolne ali delne prekinitve dotoka vodnih tokov in nanašanja flišne naplavine na območje vršajev. Na območju Matarskega podolja je prekinitev sedimentacije povzročil potok Podseč, ki je obglavil erozijske jarke, ki so prinašali material na vršaje. V primeru Vrhpoljskih brd pa je odsotnost rezultat delne ali popolne denudacije flišne matične podlage v območjih erozijskih jarkov, ki se stekajo na vršaje. Na hidrološko neaktivnih vršajih je odlaganje naplavine prekinjeno. Na njihovih površjih deluje le denudacija flišne naplavine, ki prekriva kraško površje. Na nižjih, zunanjih delih vršajev je debelina naplavine najmanjša, zato se v teh delih najhitreje popolnoma denudira. S tem se denudaciji izpostavi karbonatna podlaga, ki pa ima drugačno dinamiko denudacije. Značilen podolžni profil reliktih vršajev dokazuje, da je denudacija flišne naplavine z območja neaktivnih vršajev manj intenzivna kemična denudacija karbonatnega površja. Ti vršaji imajo tipično obliko naplavinskih vršajev le v zgornjih delih, ki jih prekrivajo flišne naplavine. Ker se debelina naplavine vršajev zmanjšuje od zgornjih delov proti spodnjim, so nižji deli prej izpostavljeni intenzivnejši kemični denudaciji kot zgornji. Obseg pokrova flišne naplavine se zaradi denudacije počasi zmanjšuje v smeri vrhnjega dela vršaja. Površina kemični denudaciji izpostavljene karbonatne kamnine se povečuje, zaradi česar se oblikuje značilen konveksen podolžni profil reliktnih vršajev. Končna oblika preoblikovanja vršajev v reliktne vršaje je, ko je flišna naplavina popolnoma denudirana. Takšne reliktne vršaje v celoti gradi karbonatna kamnina, na kateri so izoblikovane površinske kraške oblike. Njihov tloris je pahljačaste oblike, podolžni profil pa popolnoma konveksen. Preoblikovanje vršajev kontaktnega krasa v reliktne vršaje. 