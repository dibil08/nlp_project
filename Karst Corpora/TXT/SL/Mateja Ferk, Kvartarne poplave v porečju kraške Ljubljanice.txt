V doktorski disertaciji preučevano območje je del porečja kraške Ljubljanice, ki pripada porečju Save ter črnomorskemu povodju. Območje je del Dinarskega gorstva, ki se razteza vzdolž obale Jadranskega morja od Italije do Albanije ter obsegajo okoli 60.000 km2.Prevladuje kraški geomorfni sistem, ki tvori najobsežnejšo strnjeno kraško pokrajino v Evropi(Mihevc in sod., 2010). Na jugu obsega kraško porečje Ljubljanice Pivško kotlino, na severu pa Notranjsko in Hotenjsko podolje. V Pivški kotlini se stekata Pivka, ki teče od Zagorja na jugu proti severu, in Nanoščica, ki zbira vodo z zahodnega in severnega obrobja kotline ter teče proti jugovzhodu. Sotočje rek je zahodno od Postojne. Reki združeno z imenom Pivka ponikata v Postojnsko jamo na vzhodni strani Pivške kotline. Na Notranjskem podolju se združujejo vode z jugovzhodne smeri (Trbuhovica z Babnega polja, Obrh z Loškega polja ter vode z Bloške planote, Stržen in Cerkniščica s Cerkniškega polja) in vode iz severozahodne smeri(Hotenjka s Hotenjskega podolja ter vode s Hrušiške planote). Glavno sotočje vod v porečju je na območju Planinskega polja, kjer se združujejo vode Pivškega in Notranjskega kraka kraške Ljubljanice. Od Planinskega polja tečejo vode podzemno proti izvirom Ljubljanice na Ljubljanskem barju (Šerko, 1946; Gams, 1966; 1970; Gospodarič, Habič, 1976; Kogovšek,1999; Petrič, Šebela, 2005; Kogovšek in sod., 2010).V celotnem porečju kraške Ljubljanice prevladujejo kamnine mezozojske starosti, nekaj je kamnin kenozojske starosti. Triasne kamnine gradijo Logaško polje ter območja severno in zahodno od njega. Pojavljajo se zahodno od Planinskega polja in severno od Postojnskega krasa kjer gradijo pobočja Planinske gore. Pojavljajo se tudi na Unško-Rakovškem polju z okolico ter v porečju Cerkniščice, vzhodno od Begunj. Kamnine jurske starosti so severozahodno od Planinske gore na območju Hrušice, pojavljajo pa se še ob vzhodnem robu Unško-Rakovškega in Cerkniškega polja ter gradijo območje Loškega in Babnega polja z okolico. Pas kamnin kredne starosti poteka od severovzhodnega roba Logaškega polja na severu, do vzhodnega roba Planinskega polja na jugu, kjer se razširi in seže od Kalc na severozahodu do Ivanjega sela na jugovzhodu. Kredne kamnine gradijo tudi Postojnski kras med Pivško kotlino in Planinskim poljem, pogorje Javornikov in Zgornjo Pivško kotlino med Hruševjem, Prestrankom in Koritnicami. Kamnine eocenske starosti so v dnu in na zahodnem obrobju Pivške kotline. Nižji deli ob vodotokih v Pivški kotlini ter dna kraških polj so prekriti z naplavinami kvartarne starosti (Buser in sod., 1967).Večji del porečja je kraški, brez površinske rečne mreže. Praviloma se voda na površju pojavlja zgolj na kraških poljih. Izjema je Cerkniščica, ki zbira vode na pretežno dolomitni Vidovski planoti in se površinsko zliva na Cerkniško polje. Rečni geomorfni sistem prevladuje v Spodnji Pivški kotlini, kjer je Nanoščica s pritoki oblikovala številne erozijske jarke, grape in doline ter vršaje in naplavne ravnice. Kraška polja v porečju so v tektonsko različno pretrtih conah (Čar, 1982; Čar, Gospodarič,1984). Ker jih vode pretežno prečkajo površinsko, so dna uravnana z naplavinami, pod njimi so kamnita dna kraških polj precej razčlenjena (Ravnik, 1976; Čar, 1982; Mihevc, 1986).Debelina naplavin niha za več metrov (Breznik, 1961; 1998; Mihevc, 1986; Šušteršič, Šušteršič, 2003). Za porečje kraške Ljubljanice so značilne periodične poplave, ki se pojavljajo enkrat do dvakrat letno (Arhiv hidroloških podatkov, 2011). Poplave so posledica dviga gladine podzemne vode v krasu (Turk, 2008; Turk, Gabrovšek, 2009). V Pivški kotlini se vsako leto ojezerijo kotanje v Zgornji Pivški kotlini. Običajno so vsako leto poplavljeni najnižji deli kotline ob Nanoščici in Pivki, zlasti pred ponorom v Postojnsko jamo. Poplave na Loškem, Cerkniškem, Unško-Rakovškem in Logaškem polju so visoke do nekaj metrov, na najnižjem Planinskem polju lahko dosežejo 10 m, pri čemer je poplavljeno celotno dno polja7(Gams, 1965; 1966; 1979; Gospodarič, Habič, 1978; Habič, 1985; Breznik, 1998; Kovačič, Habič, 2005; Arhiv hidroloških podatkov, 2001).Med Pivško kotlino in kraškimi polji Notranjskega podolja so obsežni jamski sistemi(Kataster jam IZRK, 2013), ki prevajajo vodo med njimi in jih povezujejo v kompleksen hidrološki sistem kraške Ljubljanice (Gams, 1966; 1970; 2004; Kogovšek, 1999; Kogovšek in sod., 1999). Najdaljši jamski sistem v porečju je več kot 21 kilometrov dolg Postojnski jamski sistem (Kataster jam IZRK, 2013). Vodoravna oblika in dimenzije jamskih rovov so značilni za kontaktni kras, pri katerem ponorne reke v kras spirajo mnogo alogenih sedimentov(Renault, 1968; Newson, 1971; Pasini, 1975; 2009; Ford, Ewers, 1978; Auler in sod., 2009;Farrant, Smart, 2011).V krasu se ob litološki raznolikosti, pojavljajo še številne prelomne cone, podori in drugene zveznosti, kar vpliva na hidravlično prevodnost kraškega vodonosnika (Brenčič, 1994;Dreybrodt in sod., 2005; Ford, Williams, 2007; Stepišnik, 2010; 2011). Nihanje višine kraške vode lahko opazujemo v dostopnih jamah, ki so obdobno poplavljene, ter na površju, kjer se poplave razširijo na kraška polja in nižje dele drugih kraških depresij. Vzroki poplav na posameznih kraških območjih se razlikujejo (Roglič, 1938; 1952; 1957;Šerko, 1948; Lehmann, 1959; Gospodarič, Habič, 1978; Kranjc, Lovrenčak, 1981; Milanović,1981; Mijatović, 1984; Lopez-Chicano in sod., 2002; Perica in sod., 2002; Gams, 2005; Ford, Williams, 2007; Turk, Gabrovšek, 2008; Bonacci, 2013): nasičenost podlage z vlago po daljšem deževnem obdobju na piedmontskih in robnih kraških poljih, sezonsko spreminjanje količine vode v kraških vodonosnikih na kraških poljih v višini gladine kraške vode, zajezitev zaradi bližine morja. V novejših raziskavah je med vzroki za številne obsežne poplave (Parise,2003) vse bolj izpostavljena vloga človeka, ki je s požiganjem in izsekavanjem gozda odstranil rastje in s tem povzročil pospešeno erozijo ter hitrejši odtok padavinske vode (Gamsin sod., 1993; Sorriso Valvo, 1993; Gams, Gabrovec, 1999; Parise, Wasowski, 2000).Habič (1987) je na Dinarskem krasu na podlagi dinamike poplav ločil pet tipov kraških polj:(1) trajno poplavljena polja v bližini morja (npr. jezero Vrana na otoku Cres, Vransko jezero pri Šibeniku, Bačinska jezera ob Neretvi, Skadarsko jezero), (2) ob mediteranska, v celoti ali delno poplavljena kraška polja (Imotsko polje, Popovo polje, Rastok pri Vrgoracu), (3)ob mediteranska suha polja (Dugo polje v bližini Splita, Ljubinjsko polje), (4) občasno poplavljena kraška polja celinskega dela Dinarskega krasa (Pivška kotlina, Cerkniško polje, Planinsko polje) ter (5) suha kraška polja celinskega dela Dinarskega krasa (Babno polje, Glamočko polje, Grahovsko polje, Njeguško polje). Ker se dinamika poplav med porečji in znotraj njih razlikuje, je pri preučevanju poplav na krasu treba kraške hidrološke sisteme obravnavati posamezno (Ford, Williams, 2007).V porečju kraške Ljubljanice so bile opravljene številne morfološke (Šerko, 1949; Pleničar,1953; Melik, 1955; Breznik, 1961; Gams, 1965; 1966; Ravnik, 1976; Čar, Gospodarič, 1984;Stepišnik, 2007; Šušteršič, Šušteršič, 2003; Šušteršič in sod., 2003; Ferk, 2009, 2011; Ferk, Stepišnik, 2011; Stepišnik in sod., 2012), hidrološke (Šerko, 1946; 1951; Jenko, 1965; Gams,1966; 1970; Gospodarič, 1970a; Gospodarič, Habič, 1978; Gospodarič in sod., 1983; Habič,1985; 1989; Habič, Gospodarič, 1987; Kogovšek, 1999; Kogovšek in sod., 1999; Kogovšek, Petrič, 2004; Petrič, Šebela, 2005), speleološke (Gams, 1965; 1966; Gospodarič, Habič, 1966;Gospodarič, 1968; 1969a; 1969b; 1969c; 1970a; 1970b; 1970c; 1976) in arheološke (Brodar,1950; 1952; 1956; 1960; 1966; 1969; 1970; 1995; 1996; Osole, 1959; 1963; 1966; 1974:1975a; 1975b) raziskave. Po starejših razlagah morfogenetskega razvoja porečja kraške Ljubljanice se je območje prvotno oblikovalo v rečnem geomorfnem sistemu v tako imenovani predkraški fazi (Rus,1925; Melik, 1928), v posameznih obdobjih pleistocena pa naj bi bili Pivška kotlina in kraška8polja Notranjskega podolja trajno ojezerjeni (Melik, 1951; 1955; Brodar, 1952; 1960; 1966;1967; 1969; Šercelj, 1974; Gospodarič, Habič, 1978). Te razlage so temeljile na izhodiščih klimatske geomorfologije in so izhajale iz štiri faznega modela alpske poledenitve po Pencku in Brücknerju (1909), s klasično tridelno členitvijo würma (Soergel, 1919; Milanković, 1948),kar je bilo takrat splošno uveljavljeno (Woldstedt, 1962; Gross, 1964). V starejših delih so obdobja trajnih ojezeritev uvrščali v hladna obdobja (Melik, 1951; 1955; Brodar, 1952), konaj bi nižje temperature bistveno zmanjšale zakrasevanje in prekinile razvoj kraških polj. V poznejših delih so trajne ojezeritve kraških polj uvrščali v toplejša interglacialna in interstadialna obdobja (Brodar, 1960; 1966; 1967; 1969; 1970; 1995; 1996; Šercelj, 1963;1974; Gospodarič, 1967; Gospodarič, Habič, 1978). Čeprav se je znanje o razvoju krasa(Mihevc, 1996; Mihevc, Zupan Hajna, 1996; Mihevc in sod., 1998) in poteku podnebnih sprememb v pleistocenu in holocenu (Turk, Verbič, 1993; Šibrava, 2010) od takrat zelo spremenilo, reinterpretacije preteklih dognanj pa ob novih izhodiščih niso bile opravljene. Časovno opredeljevanje reliefnih oblik je temeljilo tudi na paleontoloških (Rakovec, 1954a;1954b; 1967; 1975) in palinoloških (Šercelj, 1961; 1963; 1965a; 1965b; 1966; 1967; 1970)najdbah v sedimentih, ki so jih razlagali zlasti pod vplivom teorij iz nemško govorečega območja (Firbas, 1923; Freund, 1956a; 1956b). Nova razlaga paleontoloških in palinoloških najdb na podlagi numeričnih datacij ni bila nikoli opravljena, čeprav so se teoretske predpostavke o pleistocenski favni in flori medtem večkrat spremenile in dopolnile (Pohar,1990; 1994). Podobno so intenzivnost geomorfnih procesov v preteklosti razlagali na podlagi predpostavke, da je grušč rezultat krioturbacijskih procesov v hladnih obdobjih (Troll, 1944;Woldstedt, 1954; Frenzel, 1967). Ker so drobnozrnati sedimenti pogosto odloženi med posameznimi plastmi grušča, so sklepali, da gre pri drobnozrnatih sedimentih za interglacialneali interstadialne prekinitve (Osole, 1959; 1967; Brodar, 1960; 1969; 1970). Za časovno razlago stratigrafije sedimentov v Pivški kotlini so bile uporabljene tudi paleolitske kulturne plasti (Brodar, 1960; 1966; 1967; 1969; 1970; 1995; 1996; Osole, 1959; 1967), ki so jih odkrili med sedimenti, saj omogočajo relativno časovno uvrstitev posameznih najdb v ustrezna arheološka obdobja (Turk, 1999; 2007). Na podlagi novejših raziskav in numeričnih datacij je bila kronološka razlaga razvoja paleolitskih kulturnih stopenj za srednjo in južno Evropo (Highman in sod., 2006) že spremenjena in dopolnjena (Turk, Verbič, 1993).Numerične datacije paleolitskih plasti v Pivški kotlini, ki bi omogočile absolutno kronološko interpretacijo oziroma reinterpretacijo, z izjemo Ovčje jame (Osole, 1963) in Županovega spodmola (Osole, 1974), niso bile nikoli opravljene. Kljub številnim raziskavam in množici objavljenih prispevkov, pa drobnozrnati ilovnati sedimenti niso bili nikoli podrobno preučeni, razen posredno, na podlagi stratigrafije. Nikoli tudi niso bile detajlno preučene površinske geomorfne oblike na tem območju. S časoma so jim celo posvečali vse manj pozornosti (Gospodarič, 1970a; Gospodarič, Habič, 1978; Gams,1979).Kasnejše morfokronološke raziskave, ki so že temeljile na numeričnih datacijah, so bile usmerjene predvsem v preučevanje najstarejših hidro-geomorfnih faz razvoja podzemnih jam(Gospodarič, 1976; 1981; Zupan, 1991; Zupan Hajna in sod., 2008a; 2008b; 2010a). Z njimi so poskušali dokazati, da so jame in sedimenti v njih starejši, kot so predvidevali prej. Zato so največ pozornosti posvečali stratigrafsko najnižjim oziroma najstarejšim sedimentom. V stratigrafsko najvišjih legah, ki so odraz najmlajših geomorfnih razvojnih faz, sicer omenjajo drobnozrnate sedimente, ki so predmet tega dela, vendar jih podrobneje niso preučili. Šušteršič in sodelavci (2003) so na podlagi hipoteze o pleistocenski pretočitvi Cerkniščice pred približno 50 ka (Melik, 1928; Gospodarič, Habič, 1978; Šušteršič, Šušteršič, 2003)razširili Gospodaričevo (1976) razlago sedimentacijskih obdobij v Planinski jami. Med drugim omenjajo, da bi se poplavna ilovica v jami lahko, v nekem obdobju po višku zadnje9poledenitve (ang. last glacial maximum, LGM), odlagala do bistveno višje nadmorske višine, kot jih dosežejo današnje poplave. Žal avtorji niso navedli podrobnih podatkov o domnevno poplavnih sedimentih. Te sedimente smo prvič podrobneje preučili Stepišnik in sodelavci(2012). Ugotovili smo, da se je poplavna ilovica v jamah in na površju odložila do nadmorske višine 495 m. Na podlagi datacije sige v Planinski jami smo ugotovili, da se je poplavna ilovica do te višine odlagala še v holocenu. V okviru raziskave sem zasledila geomorfne oblike, kot so naplavne ravnice, rečne terase, specifične oblike korozijskih skalnih zajed v jamah, ki so značilne za poplavna območja (Bull,1981; Springer, Kite, 1997; House in sod., 2002; Harden, 2006; Marriott, 2006; Ford, Williams, 2007; Smart, Farrant, 2011; Wolman, Leopold, 2013), na višjih nadmorskih višinah, kot jih dosežejo poplave v današnjih hidroloških razmerah. Te sem zasledila v pretežnem delu porečja kraške Ljubljanice. Predvsem pa je bilo ključno v jamah najti drobnozrnate sedimente z vodoravno stratigrafijo, ki so značilni poplavni sedimenti (Baker insod., 1988; Springer, 2002; Bridge, 2003; Marriott, 2006; Wohl, 2006) in jih v recentnih hidroloških razmerah poplave ne dosežejo. Omenjene oblike sem obravnavala kot sledi višjih poplav v preteklosti. Poglavitni namen disertacije je bil, da s podrobno preučitvijo geomorfoloških oblik v porečju kraške Ljubljanice dokažem, da so se v preteklosti v porečju pojavljale poplave do višjih nadmorskih višin, kot jih dosežejo poplave v recentnih hidroloških razmerah. Ker je za reliefne oblike, ki jih gradijo drobnozrnati sedimenti z vodoravno stratigrafijo, značilno, da se lahko oblikujejo ob poplavah (Nanson, Croke, 1992; Aslan, 2003; Nanson, Gibling, 2003; Marriott, 2006; Anderson, Anderson, 2010; Warburton, 2011), kakršne se v današnjih hidroloških razmerah periodično pojavljajo v nižjih, hidrološko aktivnih delih porečja Ljubljanice, sem sklepala, da v preteklosti v kraškem porečju Ljubljanice ni prišlo do posameznih trajnih ojezeritev, temveč do periodičnih poplav, kakršne poznamo danes. Zato vrstne oblike sem predpostavila, da bi lahko bile sledi višjih poplav v preteklosti, za katere sem uporabila mednarodno uveljavljen termin paleopoplave (ang. paleofloods; Kochel, Baker,1982; Baker, 1987; House in sod., 2001; cv: Baker, 2003).Na podlagi opisanih značilnosti preučevanih oblik, sem postavila temeljno hipotezo: v kvartarju so se pojavljale višje poplave, kot jih poznamo v recentnih hidroloških razmerah. Cilji doktorske disertacije so: pregledati in ovrednotiti razpoložljivo literaturo o današnjih in preteklih poplavah v porečju kraške Ljubljanice ter podatke o jamah; identificirati in prostorsko dokumentirati geomorfološke sledi paleopoplav v preučevanem delu porečja Ljubljanice; določiti prostorski in višinski obseg paleopoplav; ugotoviti izvor in dinamiko sedimentacije drobnozrnatega gradiva, ki gradi preučevane sledi paleopoplav; identificirati oblike na površju in v jamah, ki so nastale ob paleopoplavah, in iz nadaljnjih raziskav izključiti oblike, ki niso nastale ob paleopoplavah; izračunati hidrometrične lastnosti paleopoplav; časovno opredeliti obdobje pojavljanja paleopoplav; identificirati morfodinamiko paleopoplav; identificirati možne vzroke za pojavljanje paleopoplav. Porečje Ljubljanice obsega približno 1800 km2 (Brenčič, 2008). Preučevano območje sem omejila na osrednji del porečja, kjer je glavno sotočje vod v porečju in se združujejo vode Pivškega in Notranjskega kraka kraške Ljubljanice. Obsega Pivško kotlino, Cerkniško in Planinsko kraško polje ter območja med njimi. V teoretskem delu disertacije so na podlagi literature navedena starejša spoznanja o poplavah v porečju kraške Ljubljanice, ki obravnava problematiko poplav v pleistocenu in holocenu oziroma dinamiko kvartarnih poplav. Na te podatke so navezani podatki o jamah, ki sem jih pridobila v Katastru jam Inštituta za raziskovanje krasa ZRC SAZU. Posebna pozornost je bila namenjena kakovosti podatkov. Na teoretska izhodišča sem navezala lastno raziskovalno delo, ki je temeljilo na: morfografski analizi oblik na površju in v jamah, s katero sem identificirala in prostorsko dokumentirala sledi paleopoplav v preučevanem delu porečja Ljubljanice, morfometrični analizi izbranih oblik, s katero sem določila obseg paleopoplav in nadmorsko višino, ki so jo dosegle, petroloških analizah drobnozrnatega gradiva s površja in jam, s katerimi sem dokazala, da se je analizirano gradivo odlagalo ob paleopoplavah, interpretaciji morfogeneze preučevanih oblik, na podlagi česar sem identificirala oblike, ki so nastale ali bile preoblikovane ob paleopoplavah, računalniškemu modeliranju paleopoplav, s katerim sem izračunala hidrometrične značilnosti paleopoplav, morfokronološki analizi sledi paleopoplav, s katero sem časovno opredelila obdobje pojavljanja paleopoplav, interpretaciji morfodinamike paleopoplav na podlagi sinteze rezultatov predhodnih analiz in interpretaciji možnih vzrokov paleopoplav na podlagi sinteze rezultatov. Paleopoplave so poplavni dogodki v geološki preteklosti, s preučevanjem paleopoplav in njihovo rekonstrukcijo pa se ukvarja veda o hidrologiji paleopoplav (ang. paleofloodhydrology; Kochel, Baker, 1982; Baker, 1987; Springer, 2002). Preučevanje paleopoplav se razlikuje od drugih tipov paleohidrologije po tem, da je usmerjeno v analize najvišjega vodostaja in ne v preučevanje hidroloških razmer na splošno. Rezultati so uporabni za ugotavljanje geomorfnih učinkov poplav ter hidrološko-podnebnih povezav. Posebej pogostost paleopoplav z večjo magnitudo je lahko pokazatelj spreminjanja podnebnega vzorca (Wohl, 2002; cv: Wohl, 2006).11Raziskava je prispevek k poznavanju razvoja hidro-geomorfnega sistema v porečju kraške Ljubljanice. Na podlagi rezultatov pridobljenih s kabinetnim, terenskim in laboratorijskim delom dokazujem višje poplave v porečju kraške Ljubljanice v preteklosti ter pojasnjujem mehanizme in dinamiko pojavljanja le-teh. Spoznanja o dinamiki poplav v preteklosti razkrivajo tudi vpogled v takratne paleookoljske razmere. Tovrstne raziskave so bile opravljene v različnih delih sveta (Baker in sod., 1993a;House in sod., 2002; cv: Baker, 2003; Springer, 2002; Clarke in sod., 2003; 2004; O'Connor,Costa, 2004; Sridhar, 2007; Wohl, 2006; Gornitz, 2009; Haberlah in sod., 2010), kjer so ugotavljali starost, amplitudo in pogostost paleopoplavnih dogodkov, ob tem pa so poplave umestili v širši paleookoljski kontekst. Zaradi pomanjkanja podatkov o paleookolju na območju Slovenije in Dinarskem krasu na sploh, je na takšne povezave pri nas žal še preuranjeno sklepati. Preučevanje paleopoplav v porečju kraške Ljubljanice je temeljilo na več metodah. Z morfografsko analizo oblik na površju in jamah sem identificirala geomorfološke sledi paleopoplav in določila njihovo prostorsko razporeditev. Morfografsko sem kartirala oblike na površju ter analizirala morfološke značilnosti jam. Z morfometrično analizo oblik na površju in jamah, ki sem jih predhodno z morfografsko analizo identificirala kot možne sledi paleopoplav, sem določila obseg paleopoplav v prostoru in njihov višinski razpon. Merila sem geometrične lastnosti sledi paleopoplav in globino drobnozrnatega gradiva. Na oblikah, ki sem jih predhodno opredelila kot geomorfološke sledi paleopoplav, sem s petrološkimi analizami vzorcev drobnozrnatega gradiva dokazala, da se je gradivo odlagalo ob paleopoplavah. Z metodo rentgenske difrakcije sem ugotovila izvorno območje gradiva oziroma avtohtonost ali alohtonost sedimentov. Z metodo rentgenske fluorescence sem ugotovila značilnosti izvornega območja in potek diageneze sedimentov. Z granulometrično analizo sem ugotovila dinamiko sedimentacije. Predvsem me je zanimalo, ali se je gradivo odlagalo iz stoječe ali tekoče vode. Z interpretacijo morfogeneze preučevanih oblik, ki sem jo izvedla na podlagi sinteze rezultatov predhodnih analiz, sem opredelila reliefne oblike, ki so nastale ali bile oblikovane ob paleopoplavah. Na podlagi teh rezultatov sem izbrala ožja območja in gradivo za nadaljnje analize. Z računalniškim modeliranjem paleopoplav sem izračunala hidrometrične značilnosti paleopoplav. Izračunala sem prostornino in površino paleopoplav na površju oziroma količino vode, ki bi povzročila dvig gladine poplavne vode do določene nadmorske višine. Z morfokronološkimi analizami sledi paleopoplav sem časovno opredelila obdobje paleopoplav in jih uvrstila v širši kontekst paleookoljskih razmer. Z radiometričnima metodama 14C in U-Th sem datirala sigo iz jam, ki je bila odložena pod in nad drobnozrnatim gradivom, sedimentiranim ob paleopoplavah. Z interpretacijo morfodinamike paleopoplav, ki sem jo izvedla na podlagi sinteze rezultatov predhodnih analiz, sem identificirala kronološko dinamiko poplav in nato vzroke paleopoplave. Reliefne oblike v porečju kraške Ljubljanice, ki bi lahko nastale ali bile preoblikovane ob paleopoplavah, sem opredelila z morfografsko analizo. Sledi paleopoplav na površju sem ugotovila z analizo sedimentacijskih značilnosti poplavnega gradiva (Warburton, 2011), ki je drobnozrnato in se odlaga v vodoravnih plasteh ter oblikuje značilne uravnave. Sledi paleopoplav v jamah sem ugotovila z analizo primarnih jamskih oblik in alohtonega gradiva z vodoravnimi plastmi. Ustreznost opredelitve sledi paleopoplav sem preverjala z nadaljnjimi analizami. Sledi paleopoplav sem prostorsko dokumentirala.  Izbrane reliefne oblike sem na terenu morfografsko kartirala. Upoštevala sem smernice Smitha in Paina (2011), ki priporočata splošno geomorfološko kartiranje na manjšem merilu v prvi fazi, nato pa podrobno in specifično usmerjeno kartiranje v večjem merilu. V prvi fazi13sem pregledno morfografsko kartirala območje Pivške kotline, Cerkniškega in Planinskega polja ter njihovo hidrološko zaledje. Osnovne reliefne oblike sem ugotovila s pomočjo digitalnega modela višin 12,5 m (dmv 12,5). Uporabila sem še kartografske podlage v merilu1: 50.000 (TK 50) in 1: 25.000 (TK 25). V drugi fazi sem podrobno geomorfološko kartirala izbrane reliefna oblike, ki sem jih opredelila kot možne sledi paleopoplav. Kartiranje sem izvedla na kartografski podlagi v merilu 1: 5.000 (TTN 5).Rezultati terenskega kartiranja so prikazani v obliki digitalnih geomorfoloških kart. Kartiranje je temeljilo na mednarodnih standardih za geomorfološko kartiranje (International Geographical Union, 1968; Demek, 1972; Natek, 1983; 1993; Mentlik in sod., 2006; Pain insod., 2008; Smith, Pain, 2011) in po priporočilih za preglednost in poenostavitev legend namenjenih merilom od 1: 50.000 do 1: 5.000 (Otto in sod., 2011), ki sem jih prilagodila specifičnim potrebam lastnih raziskav. Identifikacija sledi paleopoplav v jamah je temeljila na analizi morfoloških značilnosti jam, kije obsegalo razpoznavanje primarnih, korozijskih jamskih oblik in območij alohtonih sedimentov, ki bi lahko nastale ali bile preoblikovane ob paleopoplavah. Posebej sem raziskala reliefne oblike, ki nastanejo pod vplivom tekoče ali stoječe vode ter na stiku kamnine z alohtonimi sedimenti (Bull, 1981; Slabe, 1995; Springer, Kite, 1997; Springer insod., 1997; Lauritzen, Lundberg, 2000; Kiernan in sod., 2001; Bruthans, Zeman, 2003; Bosch, White, 2007; Auler in sod., 2009; Farrant, Smart, 2011) in območja, kjer so ohranjenenaplavine drobnozrnatega gradiva v vodoravnih plasteh, kar je značilno za poplavne sedimente. Z morfometrično analizo, ki je metoda kvantitativne opredelitve reliefnih oblik, sem podrobno analizirala površinske reliefne oblike in oblike v jamah, ki sem jih z morfografsko analizo opredelila kot verjetne poplavne oblike. Zajela sem podatke o geometričnih lastnostih sledi paleopoplav in globini vodoravno odloženih naplavin. Rezultate sem pridobila s terenskimi meritvami na površju in podzemlju ter z GIS analizami na podlagi digitalnega modela višin12,5 m. Za izbrane oblike na površju in v jamah sem zajela podatke o njihovih temeljnih geometričnih lastnostih (Perko, 2007): oddaljenost (dolžina, širina, višina) in nagnjenost (naklon, lega). Dolžino in širino oblik na terenu sem merila z merskim trakom dolžine 30 m in Leica DISTO laserskim merilcem dolžin. Višino površinskih reliefnih oblik sem na terenu merila s Thommen altimetrom in Magellan Triton GPS napravo. Višino oblik v jamah sem določila s pomočjo obstoječih načrtov jam (Kataster jam IZRK, 2013), če sem zanje lahko objektivno ocenila, da so rezultat natančne izmere jam, ali merila s Thommen altimetrom, ki sem ga umerila na najbližji znani fiksni točki izmerjene nadmorske višine. Naklon površinskih reliefnih oblik sem izračunala z GIS analizami na podlagi dmv 12,5.Za delitev reliefnih oblik na podlagi naklonov sem uporabila mednarodne standarde za klasifikacijo reliefnih enot (Demek, 1976; Speight, 1980; Gams, Natek, 1981; Bognar,1986; Perko, 1992), ki sem jih prilagodila za specifične potrebe lastnih raziskav. Območja z naklonom od 0 do 2° sem opredelila kot uravnave (Penck, 1924; Komac, Zorn, 2005; 2007), ki so bile v ospredju preučevanja površinskih reliefnih oblik. Podrobnejše meritve naklona oblik, ki sem jih z GIS analizami opredelila kot uravnave,sem na terenu merila z merskim trakom dolžine 30 m, Leica DISTO laserskim merilcem dolžin, Suunto naklonomerom in kompasom. Lego preučevanih oblik sem podrobneje določila z Magellan Triton GPS napravo. Za izbrana območja drobnozrnatega gradiva na površju sem zajela podatke o njegovi globini, ki sem jo izmerila z meritvami električne upornosti tal. Metoda temelji na razliki v električni upornosti med različnimi litološkimi strukturami (Daniels, Alberty, 1966; Keller, Frischknecht, 1966; Loke, 1999). Električna upornost različnih kamnin, prsti in kemijskih elementov je odvisna od njihove poroznosti, pretrtosti, vsebnosti vode in mineralov ter koncentracije ionov (Telford in sod., 1990; Loke, 1999; Zhou in sod., 2000). Merjenje poteka z oddajanjem električnega toka v podlago na posameznih sondah in merjenjem razlike v električni napetosti na drugih sondah, pri čemer lahko izberemo različne kombinacije postavitve oddajnih in prejemnih sond (Herman, 2001). Iz oddanega električnega toka (I) in zaznane napetosti (V) na drugi sondi, se izračuna navidezna specifična upornost (pa) v Ohmm (Ravnik, 1965; Loke, 1999) pa = k V / I Kjer je k geometrijski faktor, ki je odvisen od uporabljene postavitve oddajnih in prejemnih sond. Ker dajo meritve upornosti običajno neko vrednost (R = V/I), se navidezna specifična upornost v praksi računa po enačbi (Loke, 1999):pa = k R Računana navidezna specifična upornost ni prava upornost gradiva v podlagi, saj izračun predpostavlja homogeno zgradbo tal, ki ni odvisna od uporabljene postavitve oddajnih in prejemnih sond. Razmerje med navidezno in pravo upornostjo je precej kompleksno, zato seza ugotavljanje prave električne upornosti uporablja pretvorba meritev navidezne specifične upornosti s pomočjo računalniške programske opreme (Loke, 1994; cv: Loke, 1999).V raziskavi sem dvodimenzionalne (2D) meritve prevodnosti gradiva izvedla z napravo SuperSting R1/IP, ki jo razvija podjetje Advanced Geoscience, Inc. Sestavljajo jo računalnik in kabli z merilnimi sondami, ki jih med seboj povežemo tako, da tvorijo eno linijo (Loke,1999). Sonde pritrdimo na posebne nosilce v obliki klinov, ki jih zabijemo približno 30 cm globoko v tla. Napajanje računalnika in električno energijo med sondami zagotovimo z akumulatorjem. Za pridobitev koristnih podatkov je najpomembnejši izbor ustrezne lokacije merjenja: 2D metoda je primerna zlasti za ugotavljanje značilnosti prečnih prerezov čezlinijske geomorfne pojave (Loke, 1999).Terenski del merjenja je obsegal postavitev linije nosilcev sond in pritrjevanje le-teh nanje ter povezovanje merilnih kablov, s čimer se zagotovi nemoten pretok električne energije. Želene parametre merjenja, kot so izbor metode merjenja, določitev razdalje med sondami itd., sem nastavila na računalniku. Ponavljajoče se merjenje običajno traja okoli 15 minut, meritve se shranjujejo na računalniku. Na terenu izmerjene podatke sem s programskim orodjem EarthImager 2D, ki ga razvija Advanced Geoscience, Inc., obdelala in pretvorila v 2D modele, ki prikazujejo prevodnostne značilnosti gradiva v merjenih presekih ter posredno globino drobnozrnatega gradiva.15Število sond in razdalja med njimi sta poljubni, vendar mora biti razdalja med vsemi sondami enaka (Loke, 1999). Natančnost meritev je odvisna od števila in oddaljenosti sond (Reynolds,1997; cv: Herman, 2001; EarthImager, 2003; Stepišnik, Mihevc, 2008). Največja globina (Ze)merjenja upornosti tal se izračuna kot zmnožek razdalje med sondami (a) in globinskega faktorja (da) ali kot zmnožek med dolžino merjenega preseka (L) in globinskim faktorjem (dL)(globinski faktor je konstanta, odvisna od metode in števila ponovitev meritev, ki jo odčitamo iz preglednice) (Edwards, 1977; Loke, 1999): Ze = a daaliZe = L dL. Izračunane vrednosti veljajo za idealne razmere, kjer je upornost gradiva v podlagi homogena. Ker se v praksi upornost spreminja, je največja globina merjenja, ki jo posamezne metode dosežejo, običajno manjša (Loke, 1999).Meritve sem izvedla z 20 sondami (5 kablov po 4 sonde), kar kvantitativno zadošča kriterijem za dosego verodostojnih rezultatov (Loke, 1999). Razdalje med sondami so bile od 2 do 5 m,s čimer sem dosegla natančnost rezultatov od 1 do 2,5 m ter globine od 10 do 30 m. Za dosego specifičnih ciljev merjenja električne upornosti tal v posameznih primerih je zelo pomembna izbira najustreznejše metode (Edwards, 1977). Posamezne metode imajo svoje prednosti in slabosti glede na doseganje ustrezne globine meritev, vodoravno ali navpično natančnost ter moč signala (Loke, 1999; Zhou in sod., 2002). V raziskavi sem posamično ali v kombinaciji uporabljala tri najpogostejše metode merjenja električne upornosti tal (Loke,1999; Dahlin, Loke, 1998; Herman, 2001; Zhou in sod., 2002; Komac, 2006). Drobnozrnate sedimente na površju in v jamah, za katere sem s predhodnimi analizami ugotovila, da bi lahko bili odloženi ob paleopoplavah, sem vzorčila za petrološke analize(Tucker, 2001). Za vzorčenje drobnozrnatih sedimentov v jamah sem pridobila dovoljenje Agencije Republike Slovenije za okolje. Lokacije za odvzem vzorcev sem izbrala po dveh kriterijih: glede na prostorsko razpršenost vzorcev v celotnem preučevanem območju in glede na heterogenost sedimentacijskih sekvenc. Tako sem zagotovila prostorsko razpršen vzorec, za ugotavljanje razsežnosti paleopoplav, ter zadostno količino podatkov znotraj posameznega prereza za interpretacijo spreminjanja sedimentacijskih značilnosti v preteklosti. V laboratoriju so bile opravljene rentgenska difrakcija, rentgenska fluoroscenca ingranulometrična analiza sedimentov. Z rentgensko difrakcijo se je določalo mineraloško sestavo sedimentov, z rentgensko fluorescenco se je določilo geokemično sestavo sedimentov, z granulometrično analizo se je določilo teksturo sedimentov. Analize rentgenske difrakcije in rentgenske fluoroscence ter del granulometričnih analiz so bile izvedene v laboratoriju Naravoslovnotehniške fakultete Univerze v Ljubljani. Del16granulometričnih analiz je bil izveden v laboratoriju Fakultete za okoljsko geoznanost(Environmental Geoscience), Univerze La Trobe v Melbournu v Avstraliji. Rentgenska difrakcija je metoda za preučevanje mineraloške sestave sedimentov. Z njo smo ugotovili, kateri minerali sestavljajo sediment, na podlagi česar sem ugotovila izvorno območje sedimenta (Haldorsen in sod., 1989; Stanley in sod., 1998). Analize so bile opravljene z rentgenskim difraktometrom Philips. Pri snemanju so bili uporabljeni naslednji parametri: napetost 40 kV, tok 30 mA, valovna dolžina rentgenske svetlobe CuKa 1,5418 Å, sekundarni grafitni monokromator in proporcionalni števec. Snemanje je bilo izvedeno v kotnem območju 2° do 70° 2θ, s hitrostjo 0,5° 2θ/minuto, meja detekcije mineralov je znašala3–5 %. Rezultati so pridobljeni s kvantitativno analizo mineralov, ki je določena poRietweldovi metodi (Šmuc, 2013).2.3.2 Rentgenska fluorescenca (XRF)Rentgenska fluorescenca je metoda za preučevanje geokemične sestave sedimentov. Z njo smo ugotovili, kateri kemijski elementi sestavljajo sediment, s čimer sem določila značilnosti izvornega območja gradiva in potek diageneze (Huisman, Kiden, 1998; Roberts in sod.,2001). Postopek temelji na različnem prehajanju sevanja skozi gradivo (Hamblin, 1962).Razlike v kemijski sestavi sedimenta povzročajo različno stopnjo pridušenosti sevanja preden rentgenski žarki dosežejo podlago, kar se odraža v različni gostoti žarkov na podlagi. Služi za ugotavljanje izjemno majhnih količin geokemijskih vključkov v sedimentu (Roberts, 1994).Analize so bile opravljene z rentgenskim fluorescenčnim analizatorjem Niton (XL3t GOLDD900He). Rezultati so prikazani kot povprečje elementne sestave celotnega vzorca (Šmuc,2013).  Granulometrična analiza je metoda za določanje deleža frakcij peska, melja in gline v sedimentu. Na podlagi razmerja deležev posamezne frakcije sem opredelila dinamiko sedimentacije analiziranega gradiva (Mather, 2011). Ker je velikost zrn v osnovi odvisna od značilnosti razpoložljivega gradiva v izvornem območju (Pudsey, 1992; Mather, Hartley,2005), je bila metoda uporabljena za vzorce sedimentov, za katere sem z rentgensko difrakcijo že ugotovila izvor. Gradivo je bilo analizirano z digitalno metodo merjenja velikosti zrn, ki je arbitrarno, saj v splošnem velja da velikost zrn predstavlja drugi polmer od treh osnovnih (Church, 2011).Digitalne granulometrične analize so bile opravljene z napravo Microtrac-FRA9200. Po predhodni preparaciji vzorcev, ki je obsegalo sušenje, drobljenje, homogenizacijo in kvartiranje, je bila izvedena sejalna analiza z mokrim sejanjem (Šmuc, 2013). Postopek temelji na dveh korakih (Lira, Pina, 2011):(1) prepoznavanje in razločevanje vsakega zrna posebej ter(2) razvrstitev vsakega zrna v naprej določen velikostni razred. Rezultati so prikazani v obliki preglednic in grafikona. Za primerjavo granulometričnih značilnosti različnih vzorcev, sem jih razvrstila v velikostne skupine po Ameriški teksturni klasifikaciji (Wentworth, 1922) in jih glede na Ameriški teksturni trikotnik razvrstila v teksturne razrede (Plaster, 1992). Da bi določila način transporta in sedimentacijske okoliščine analiziranih sedimentov, sem rezultate granulometrične analize prikazala na granulometričnem diagramu (Pavšič, 2006) iz katerega razberemo način transporta17sedimentov. Granulometrični diagram (ang. CM patterns) je definiral Passega (1957; 1964).Temelji na vrednosti mediane velikosti delcev in enem percentilu največjih delcev(Vijayakumar in sod., 2011; Xiao in sod., 2013). Na podlagi sinteze rezultatov morfometričnih in petroloških analiz, sem interpretirala morfogenezo preučevanih oblik in opredelila tiste, ki so nastale ali bile preoblikovane ob paleopoplavah. Na podlagi morfogeneze oblik in kakovosti ohranjenih sledi paleopoplav, sem izbrala območja, kjer sem z nadaljnjimi raziskavami ugotavljala hidrometrične, morfokronološke in morfodinamične značilnosti paleopoplav. Z modeliranjem paleopoplav, ki omogoča računanje njihovih hidrometričnih lastnosti, sem analizirala hidrološke razmere, ki bi bile vzpostavljene ob paleopoplavah. Paleopoplave v Pivški kotlini ter na Cerkniškem in Planinskem polju sem modelirala z uporabo geografskih informacijskih sistemov. V ta namen sem izdelala podrobne digitalne modele območij in digitalne modele poplav na izbranih nadmorskih višinah ter izračunala prostornino in površino, ki bi jo obsegale poplave. Prostornino vodnega telesa in razlike v prostornini glede na višino možnih paleopoplav sem računala s programskim orodjem Surfer 9 (Surface Mapping System). Računanje prostornin temelji na opredelitvi spodnjega in zgornjega sloja rastrskih podatkov. Kot sloji se lahko uporabljajo digitalni modeli višin ali se izdelajo digitalni modeli ravnih ploskev, ki jim določimo poljubno nadmorsko višino. Prostornine so računane za vsako celico rastrskega sloja. Računanje prostornin je tem natančnejše, čim gostejše so točke rastrskega sloja. Rezultate računanja prostornin izpiše program v obliki poročila. Prostornine so podane v kubičnih vrednostih glede na enoto vhodnih podatkov uporabljenih podatkovnih slojev. Rezultati prikazujejo pozitivno in negativno prostornino. Pozitivna prostornina je prostornina med zgornjim in spodnjim podatkovnim slojem, kadar je zgornji sloj nad spodnjim. Negativna se nanaša na prostornino med slojema, kadar je zgornji sloj pod spodnjim. Prostornina jezera se računa tako, da za zgornji podatkovni sloj izberemo površje izbranega območja prikazano z digitalnim modelom višin, za spodnji sloj pa gladino jezera, ki jo prikažemo kot ravno ploskev na poljubni nadmorski višini. Prostornina jezera je v poročilu prikazana kot negativna prostornina (Surfer 9 Tutorial, 2012).Računanje površin s programskim orodjem Surfer 9 temelji na opredelitvi spodnjega in zgornjega podatkovnega sloja. Za računanje površin veljajo enake omejitve in pravila pri določanju spodnjega in zgornjega sloja podatkov, kot pri računanju prostornin. V poročilu o rezultatih izračuna prostornin so podane vrednosti za izračun tlorisne projekcije površine in dejanske površine (Perko, 2000). Pozitivna dejanska površina površja je, kjer je zgornji podatkovni sloj nad spodnjim. Negativna dejanska površina površja je, kjer je zgornji podatkovni sloj pod spodnjim. Površina jezera je podana kot negativna tlorisna površina, površina poplavljenega območja pa kot negativna dejanska površina (Surfer 9 Tutorial, 2012). Z morfokronološko analizo sem časovno opredelila paleopoplave. Analiza je bila opravljena na vzorcih sige, ki sem jo vzorčila v izbranih presekih naplavin v jamah. Za vzorčenje sige sem pridobila dovoljenje Agencije Republike Slovenije za okolje. Izbor vzorcev je temeljil na legi sige glede na plasti drobnozrnatih sedimentov za katere sem s petrološkimi analizami dokazala, da so bili odloženi ob paleopoplavah. Prednostno sem obravnavala sigo, ki je sedimente omejevala navzdol in navzgor, da bi dobila časovni razpon v katerem so bili odloženi vmesni sedimenti. Morfokronološka analiza lahko temelji na numeričnih ali relativnih datacijah. Numerične datacije (Brandova, 2011; Wintle, 2013), imenovane tudi absolutne(Watchman, Twidale, 2002), so tiste s katerimi določimo številčno vrednost starosti v letih. Uporabila sem radiometrični metodi 14C in U-Th. Relativne metode datiranja (Watchman, Twidale, 2002; Brandova, 2011) temeljijo na časovni razporeditvi dogodkov v preteklosti, ne da bi določili njihovo starost v absolutnem smislu, saj ugotavljamo le zaporednost sekvenc, ne pa njihove starosti. V raziskavi sem upoštevala zakon o superpoziciji plasti (McGraw-Hill dictionary of EarthScience, 2003), ki temelji na predpostavki, da so spodnje plasti starejše od višjih oziroma, da je mlajša vsaka plast gradiva, ki je odložena na spodnjo. Pri kronološki interpretaciji sedimentov sem upoštevala rezultate preteklih raziskav, ki so temeljile na radiometričnih metodah 14C (Gospodarič, 1971; Zupan, 1991) in U-Th (Ford,Gospodarič, 1989; Zupan Hajna in sod., 2008a), paleomagnetizmu in magnetostratigrafiji(Zupan Hajna in sod., 2008a; 2008b; 2010a) ter metodi tipološkega razvrščanja (Brodar,1950; Šercelj, 1965a).Na podlagi rezultatov analiz sem paleopoplave uvrstila v kontekst paleookoljskih procesov v kvartarju. Časovna interpretacija paleopoplav je omogočila opredelitev možnih vzrokov, ki so vplivali nanje. Kozmogeni izotop ogljika 14C, imenovan radioogljik, je najtežji od treh izotopov tega elementa v naravi. Stabilna izotopa 12C in 13C sicer predstavljata 99,9 % oziroma 0,1 %ogljika v naravi. Izotopa 14C je v gradivu le 10-12, a je njegova razpolovna doba temelj kronoloških analiz (Hajdas, 2008). 14C nastaja v ozračju (Masarik, Beer, 1999; Brown, 2011),kjer se z oksidacijo pretvarja v molekule CO in CO2 s čimer se pomeša z ostalimi pliniatmosfere (Fairchild, Baker, 2012). Meritve starosti so možne, ker se 14C vgrajuje v organske19in anorganske spojine ter zaradi znanega izotopskega ravnovesja med vgrajevanjem in razpadanjem 14C v organizmih dokler so živi (Libby in sod., 1949). Ko organizem odmre se izotopi 14C ne vgrajujejo več, ampak samo še razpadajo. Z oddajanjem delcev beta se 14Cpretvarja v dušik. Čas, ki je minil, od kar je bilo ravnovesje prekinjeno, lahko merimo s stopnjo beta razpadanja (konvencionalna metoda) ali štetjem preostalih 14C atomov (AMSmetoda; ang. Accelerator Mass Spectrometry) (Higham in sod., 2006). Domet metode določa razpolovna doba (T1/2) 14C, ki je 5730 ± 40 let (Godwin, 1962), in znaša približno 50−55 ka(Hajdas, 2008).Metodo radioogljikovega datiranja so razvili Libby in sodelavci (1949). Prvi poskus njene uporabe za merjenje starosti sige je napravil Geyh (1970), kasneje se je aplikacija metode izboljševala (Fairchild, Baker, 2012). Razpolovna doba (T1/2) 5568 let, ki so jo sprva uporabili(Libby in sod., 1949), odstopa od pravih vrednosti za 3 %. Vendar je bilo doseženo soglasje, da se z uporabo Libbyjeve razpolovne dobe računajo konvencionalna radioogljikova leta, kasneje se s kalibriranjem (Bronk-Ramsey in sod., 2001) pretvorijo v koledarska leta, ki ustrezajo izmerjeni koncentraciji 14C (Hajdas, 2008). Radiometrične analize 14C so bile opravljene v komercialnem laboratoriju Beta Analytic v Miamiju na Floridi v ZDA. Uporabljena je bila konvencionalna radiometrična metoda s katero so bile izračunane konvencionalne radioogljikove starosti (Olson in sod., 1966). V istem laboratoriju so opravili kalibracije rezultatov, ki so temeljile na podatkovnih bazah IntCal04in IntCal09, ki so jih povzeli po Oeschgerju, Stuiverju, Heatonu in Reimerju ter sodelavcih(Beta Analytic Report 1-3, 2011-2012). Teoretsko osnovo računanja so povzeli po Talmi in sodelavcih (Beta Analytic Report 1-3, 2011-2012). Rezultati so prikazani z grafikoni, kjer jena kalibracijski krivulji prikazana konvencionalna radioogljikova starost ter distribucija verjetne starosti, ki je podana kot σ1 (68 % verjetnost) in σ2 (95 % verjetnost) (Beta AnalyticReport 1-3, 2011–2012).2.6.2 Radiometrična analiza U-ThMetoda datiranja z U-Th je temelj paleoklimatskih in okoljskih raziskav, ki so izhajale iz analiz sig (Fairchild, Baker, 2012). Temelji na meritvah izotopov U in Th. Izotopi 234U, 238U,230Th imajo različne atomske mase in razpadajo z emisijo alfa delcev (Lauritzen, Mylroie,2000). Najpogostejši metodi za merjenje sta alfa spektrometrija in masna spektrometrija(Hellstrom in sod., 2006). Pred meritvami so potrebne kompleksne priprave vzorcev, da se izotopi ločijo od kalcitne matrike (Ivanovich, Harmon, 1992). V sigo se U vgrajuje iz pronicujoče vode skupaj s kalcitom (CaCO3). Vsebnost v pronicujočivodi je odvisna od vsebnosti U v matični kamnini. Koncentracija U v sigi je od 0 do 100 µg/g(Ford, Williams, 2007). Razmerje 234U in 230Th v karbonatnih kamninah je v ravnovesju, saj so kamnine običajno stare več milijonov let; na preučevanem območju prevladujejo kamnine mezozojske starosti (Buser in sod., 1967). Ker Th ni topen v naravni vodi, predvidevamo, da v pronicujočo vodo iz kamnine prehaja zgolj 238U, zaradi česar metoda predpostavlja, da je razmerje 230Th/238U v pronicujoči vodi enako 0 ter razmerje 234U/238U večje od začetnega ravnovesja v kamnini (Scholz, Hoffmann, 2008).Natančnost in izvedljivost metode je odvisna predvsem od dveh dejavnikov (Surić in sod.,2004; Hellstrom, 2006; Scholz, Hoffmann, 2008; Sanna in sod., 2010):- v sigi ne sme biti začetnega 232Th in- po sedimentaciji mora ostati sistem zaprt. Do motenj prihaja, ker se v sigo skupaj z organsko snovjo lahko vgrajuje detritičen 232Th, če je siga po odložitvi izpostavljena drugačnim hidroloških razmeram (poplave), pri čemer se iz sige spira xU (Ford, Hill, 1999; Borsato in sod., 2003).20Radiometrične analize U-Th so bile opravljene v univerzitetnem laboratoriju Univerze v Melbournu v Melbournu v Avstraliji. Interpretacijo in kalibracijo rezultatov je opravil J. Hellstrom (Report U-Th 1, 2013).Ker je siga zelo občutljiva na okoljske razmere, se je radiometrična analiza U-Th za datiranjesige, ki je bila odložena med poplavnimi sedimenti, izkazala kot manj primerna metoda. Z interpretacijo morfodinamike paleopoplav, na podlagi sinteze rezultatov petroloških in morfokronoloških analiz, sem identificirala procese, ki so vplivali na paleopoplave. Prostorska in časovna opredelitev paleopoplav je omogočila interpretacijo možnih vzrokov zanje ter oceno verjetnosti, da se poplave takšnega obsega v recentnih hidroloških razmerahponovijo. Izbrane naravnogeografske značilnosti preučevanega dela porečja kraške Ljubljanice Ožje preučevano območje porečja kraške Ljubljanice obsega Pivško kotlino, Cerkniško in Planinsko kraške polje ter kras med njimi. Površina območja je okoli 400 km2. Območje pripada zmernemu celinskemu podnebnemu tipu (Ogrin, 1998). Povprečna letna temperatura nižjih delov je od 8 do 10 °C, vzpetih delov pa od 6 do 8°C (Cegnar, 1998).Območje prejme letno v povprečju od 1600 do 2000 mm padavin (Zupančič, 1998).Naravno rastje na območja je gozd (Zupančič in sod., 1998), vendar je za območje značilno, da so dna kotlin izkoriščena za obdelovalne površine, poselitev, industrijo in drugo infrastrukturo. Med obdelovalnimi površinami prevladujejo travniki in pašniki ter njive. Na vzpetih kraških območjih med kotlinami prevladuje dinarski gozd bukve in jelke. Debeloplastnati mikritni apnenci kredne starosti gradijo Zgornjo Pivško kotlino, Javornike in Logaško planoto severno od Planinskega polja. Debeloplastnati bituminozni dolomiti triasne starosti so v živoskalni podlagi dna Cerkniškega, Unško-Rakovškega in Planinskega polja ter gradijo pretežni del Planinske gore. Na obrobju preučevanega območja, severno od Cerkniškega in Unško-Rakovškega polja in v zaledju zahodnega obrobja Planinskega polja, so oolitni apnenci in bituminozni dolomiti jurske starosti. Nekarbonatne kamnine so v Spodnjem delu Pivške kotline, ki jo gradi eocenski fliš (Buser in sod., 1967).Z barvanji je bilo dokazano, da iz porečja Ljubljanice proti izvirom v Vipavski dolini odteka del vod iz Pivške kotline (Habič, 1989; Kogovšek in sod., 1999), na Cerkniškem polju del vod odteka neposredno proti izvirom Ljubljanice pri Bistri (Habič, 1985). Osrednje sotočje glavnine vod porečja Ljubljanice je na območju Planinskega polja. Na južni strani izvirajo vode iz Pivške kotline, ob jugovzhodnem robu vode iz Notranjskega podolja, na severozahodnem delu vode iz Hotenjskega podolja. Izviri alogene vode iz Hrušiške planote izvirajo v številnih izvirih ob zahodnem robu polja, alogene vode iz območja Javornikov se podzemsko združijo s pritoki iz Pivške kotline in Notranjskega podolja. Ponori so ob vsem vzhodnem in severozahodnem obrobju polja, od koder voda odteka proti izvirom Ljubljanice na Ljubljanskem barju (Gams, 2004).Na ožjem preučevanem območju je registriranih 589 jam (Kataster jam IZRK, 2013), od tega je 244 vadoznih brezen, 53 hidrološko aktivnih jam, 292 jam je hidrološko neaktivnih, a so genetsko vezane na oblikovanje pod gladino kraške vode. V raziskavi sem se osredotočila na hidrološko neaktivne jamske rove, ki so bili v območju nihanja gladine kraške vode v preteklosti. Z vidika količine in kakovosti ohranjenih rečnih naplavin so najpomembnejši Postojnski jamski sistem v Pivški kotlini, Velika in Mala Karlovica ter Zelške in Tkalca jama23v zaledju Cerkniškega polja, ter Planinska jama, Logarček, Najdena jama in Gradišnica ob Planinskem polju. Pivška kotlina leži med Nanosom in Hrušico na severu, Javorniki na vzhodu, Snežnikom na jugu ter Košansko dolino in Slavinskim ravnikom na zahodu. Glede na geološke, geomorfološke in hidrološke značilnosti jo lahko razdelimo na Zgornjo in Spodnjo. Zgornja Pivška kotlina se začenja na jugu pri Koritnicah in sega do Prestranka na severu. V glavnem je oblikovana v rudistnih in mikritnih apnencih zgornje-kredne starosti, zahodno od Pivke jo omejuje pas alveolinsko-numolitnih apnencev spodnje-eocenske starosti in srednjeeocenskega fliša, kjer se menjavajo plasti laporovca, glinavca in peščenjaka (Buser in sod.,1967).V Zgornji Pivški kotlini je razvit kraški geomorfni sistem. Živoskalno dno je razmeroma ravno na nadmorski višini od 545 do 535 m. Prekriva ga tanka plast drobnozrnatega gradiva. Hidrološko deluje območje kot periodično poplavljeno kraško polje. Ob visokem vodostaju se aktivirajo občasni kraški izviri, v najnižjih kotanjah nastanejo jezera. Najvišji pritoki Pivke izvirajo pod Veliko Milanjo jugovzhodno od Koritnic na nadmorski višini 780 m, vendar voda že kmalu ponikne v požiralnike v strugi. Glavni izvir Pivke je v Pivšcah pri Zagorju na nadmorski višini 554 m (Kovačič, Habič, 2005). Ob robovih uravnave izvira več stranskih pritokov Pivke. V preteklosti je bila struga Pivke plitva, nakazovale so jo zgolj posamezne kotanje v naplavini, poplavna voda pa se je razlivala po ravnicah. Da bi pospešili odtok so strugo poglobili (Šerko, 1951). Severovzhodno od Selc Pivka zapusti naplavno ravnico, ki se nadaljuje do Prestranka, in teče v do 8 m globoki soteski, vrezani v živoskalno podlago. Tok Pivke v tem delu je občasen, saj se ob srednjem in nizkem vodostaju vode prestavijo v podzemlje. Stalen tok ima Pivka šele severno od Prestranka. Spodnja Pivška kotlina je med Prestrankom na jugu, Razdrtim na zahodu, Šmihelom, Landolom in Belsko žago na severu ter Postojno na vzhodu. Sestavljajo jo flišne kamnine srednje-eocenske starosti z menjavanjem laporovca, glinavca in peščenjaka. Ponekod so v flišu vložki apnenčeve breče (Buser in sod., 1967).V Spodnji Pivški kotlini prevladuje rečno-akumulacijski geomorfni sistem. Osrednji vodotok, kamor se zlivajo številni stranski pritoki, je Nanoščica. Povirje Nanoščice je pri Razdrtem na nadmorski višini 575 m. Dolina Nanoščice ima blaga pobočja, široko dno in majhen strmec. Strmejše in ožje so doline stranskih pritokov. Ob visokem vodostaju Nanoščica na več mestih poplavi. Zahodno od Postojne se zliva v Pivko, ki priteka od Prestranka. V najnižjem delu Spodnje Pivške kotline je periodično poplavljena naplavna ravnica na nadmorski višini 515m. Poplave običajno sežejo do nadmorske višine 516 m, pojavijo se večkrat letno in trajajo nekaj dni ali tednov (Arhiv hidroloških podatkov, 2011). Najvišje izmerjene poplave so segale do nadmorske višine 520 m (Drole, 2013). Glavni ponor vode v Pivški kotlini je nižji vhod v Postojnsko jamo na nadmorski višini 511 m. Na območju Pivške kotline je registriranih 302 jam (Kataster jam IZRK, 2013), od tega sta102 vadozni brezni, 14 je hidrološko aktivnih jam in 186 hidrološko neaktivnih jam, ki so nastale ali bile preoblikovane pod gladino kraške vode. Največja gostota jam je na Orehovškem krasu in ob ponornem robu kotline med Postojno in Zagonom. Prevladujejo hidrološko neaktivne jame z vodoravnimi rovi. Povečini so ohranjeni ali dostopni kratki fragmenti nekdanjih vodnih jam, ki so izpostavljeni zmrzalnemu in biokemičnemu preperevanju, zaradi česar so alohtoni in avtohtoni sedimenti, ki bi kazali na pretekle hidrološke razmere, redki ali težko dostopni. V Pivški kotlini je največ arheoloških najdišč paleolitske kulture v Sloveniji. Njene sledove so odkrili predvsem v vhodnih delih vodoravnih jam. Med obsežnimi arheološkimi izkopavanji24so iz jam sistematično odstranili večino klastičnih sedimentov, ki so se odlagali v preteklih hidroloških in podnebnih razmerah. Ti sedimenti bi bili pomemben pokazatelj paleookoljskih razmer. Delna rekonstrukcija okoljskih procesov v preteklosti je možna zgolj s podrobnim analiziranjem poročil arheoloških izkopavanj in z relativno primerjavo stratigrafije ohranjenih sedimentov. Edine jame, v katerih alohtoni sedimenti niso bili v celoti odstranjeni, pripadajo Postojnskemu jamskemu sistemu: Postojnska jama, Otoška jama, Črna jama, Magdalena jamain Pivka jama. Cerkniško polje je med Javorniki na jugu in zahodu, Unško-Rakovškim poljem na severozahodu, Laškim ravnikom na severu, Slivnico in Bloško planoto na vzhodu ter Loškim poljem na jugovzhodu. Zahodno obrobje polja gradijo debeloplastnati mikritni apnenci spodnjekredne starosti in na robu polja prehajajo v apnence in dolomite zgornjejurske starosti, ki gradijo zahodni del polja pod glinastimi in šotnimi jezerskimi sedimenti kvartarne starosti. Na vzhodnem in severnemobrobju polja se menjavajo proge debeloplastnatih dolomitov zgornjetriasne starosti termikritnih in oolitnih apnencev in bituminoznih dolomitov srednjejurske starosti, ki se nadaljujejo v dnu polja pod kvartarnimi naplavinami (Buser in sod., 1967). Polje je oblikovano ob Idrijski prelomni coni (Vrabec, 1994). Višina razpokanega živoskalnega dna, ki je na višini 550 m, se spreminja za ± 5 m. Dno prekriva okoli meter debela plast naplavin, na severovzhodu pa še 2 do 6 m debele naplavine Cerkniškega vršaja (Pleničar, 1953).Na južni strani polja izvira Stržen v izvirih Veliki in Mali Obrh na nadmorski višini 555 m, ki zbirata vode iz Loškega polja. Ob vzhodnem robu polja so izviri vod iz Bloške planote: Lipsenjščica izvira na nadmorski višini do 565 m, Žerovniščica na nadmorski višini 570 m, Grahovščica in Martinjščica pa na nadmorski višini med 560 m. Edini površinski pritok na polje je Cerkniščica, ki priteka z Vidovske planote. Na Cerkniško polje priteka na severovzhodu na nadmorski višini 565 m. Številni izviri avtigene vode, ki se pretaka skozi Javornike, so ob vsem zahodnem robu polja. Nižji deli polja so periodično poplavljeni. Poplave običajno sežejo do nadmorske višine 552 m in trajajo do 8 mescev na leto(Gospodarič, Habič, 1978). Najdlje se zadržijo v Zadnjem kraju, kjer obdobno voda vse leto ne presahne. Najvišje izmerjene poplave so segale do nadmorske višine 553 m (Habič, 1985).Ob najnižjem vodostaju se voda s polja v celoti umakne. Največje ponorne jame so v Jamskem zalivu, sicer voda ponika v požiralnikih na vsem dnu in obrobju polja. Na območju Cerkniškega polja je registriranih 127 jam (Kataster jam IZRK, 2013), od tega je58 vadoznih brezen, 17 hidrološko aktivnih jam in 52 hidrološko neaktivnih jam, ki so genetsko vezane na oblikovanje in preoblikovanje pod gladino kraške vode. Največja gostotaj am je v ponornem zaledju Jamskega zaliva in severozahodno od polja v smeri Rakovega Škocjana. Prevladujejo vadozna brezna in hidrološko neaktivne jame z vodoravnimi rovi. Ker so večinoma ohranjeni ali dostopni zgolj kratki fragmenti nekdanjih vodnih jam, so jame izpostavljene zmrzalnemu in biokemičnemu preperevanju, zaradi česar so le redko dostopni alohtoni in avtohtoni sedimenti, ki bi kazali na pretekle hidrološke razmere. Za jame v okolici Cerkniškega polja je značilno, da so v veliki meri sprane, brez večjih količin alohtonih naplavin in s sorazmerno malo avtohtonimi sedimenti. Zato večinoma niso primerne za preučevanje paleookoljskih razmer. Planinsko polje leži med Hrušico na zahodu, Laškim ravnikom na severu in vzhodu, Unško Rakovškim poljem na jugovzhodu in vznožjem Javornikov na jugu. Od zahoda proti jugovzhodu poteka pas debeloplastnatih dolomitov zgornjetriasne starosti, ki gradijo večino dna polja. Skrajni južni rob in vzhodno obrobje gradijo debeloplastnati27mikritni apnenci z nekaj bituminoznega dolomita spodnjekredne starosti. Na vzhodni in severozahodni strani polja je nekaj mikritnih in oolitnih apnencev, apnenčeve breče inbituminoznega dolomita srednjejurske starosti, na severu rudistnih in mikritnih apnencev zgornjekredne starosti. V severnem zaledju polja je krpa rdečkastih in zelenkastih laporovcevin lapornatih apnencev zgornjekredne starosti in značilne kamninske plasti eocenskega fliša(Buser in sod., 1967). Polje leži ob Idrijski prelomni coni (Vrabec, 1994). Dno polja je na višini 445–450 m, prekriva ga do 6 m debela plast naplavin (Breznik, 1998).Na jugozahodu so izvir Unice, ki priteče iz Planinske jame na nadmorski višini med 454 in458 m, Malenščice, ki izvira v več izvirih na nadmorski višini okoli 448 m v zatrepni dolini Malni, in Škratovke, ki izvira v občasnih izvitih na nadmorski višini med 450 in 455 m podgradom Hasberg. V te izvire tečejo vode iz Pivške kotline, Notranjskega podolja in avtigena voda iz Javornikov. V občasne izvire na severozahodu teče voda iz Hotenjskega podolja, ob vznožju zahodnega roba polja v številnih občasnih izvirih izvira avtigena vode iz Hrušiške planote. Celotno dno polja je periodično poplavljeno. Poplave običajno sežejo do nadmorske višine 450 m in trajajo 3 mesece letno (Breznik, 1998; Arhiv hidroloških podatkov, 2011).Najvišje izmerjene poplave so segale do nadmorske višine 458 m (Habe, 1979). Ob najnižjem vodostaju se voda s polja v celoti umakne in je v povprečju 3 m pod dnom polja. Največje ponorne jame so v severnem ponornem zaledju polja, a nimajo za človeka prehodnih rovov, ki bi jih povezovali s poljem. Sicer voda ponika v požiralnike ob vzhodnem robu in na dnu polja. Na območju Planinskega polja je registriranih 160 jam (Kataster jam IZRK, 2013), od tega je84 vadoznih brezen, 22 hidrološko aktivnih jam in 54 hidrološko neaktivnih jam, ki so genetsko vezane na oblikovanje in preoblikovanje pod gladino kraške vode. Največja gostota jam je v severnem ponornem zaledju polja. Prevladujejo vadozna brezna in hidrološkone aktivne jame z vodoravnimi rovi, ki so pogosto zapolnjene z alohtonimi in avtohtonimi naplavinami. Dostopni so le kratki fragmenti nekdanjih vodnih jam, zaradi česar so sedimenti,ki bi kazali na pretekle hidrološke razmere, težko dostopni. Porečje kraške Ljubljanice obsega območje severnega dela Dinarskega krasa. Za to območje je značilna kompleksna kraška hidrologija. Serije ponikalnic so po delno raziskanih podzemnih kanalih povezane v hidrološki sistem kraške Ljubljanice. Površinske kraške pojave in jame na tem območju so opisovali že v antiki. V 16. stoletju so o Cerkniškem polju objavili pesnitve, opise in kartografske prikaze (Kranjc, 2010; Simoniti, 2010). Prve poglobljene študije so bile opravljene v 17. stoletju (Kranjc, 2010). Kircher (1678) je v delu Mundus Subterraneus na primeru Cerkniškega jezera razložil delovanje kraške hidrologije. Valvasor je z objavo razlage presihanja in polnjenja Cerkniškega jezera pridobil članstvo vangleški Kraljevi družbi (Kranjc, 2010). Njegova Slava Vojvodine Kranjske (Valvasor, 1689)je pomembno prispevala k prepoznavnosti Dinarskega krasa (Kranjc, 2010). V naslednjih stoletjih so na Dinarski kras, in v porečje Ljubljanice kot njegov del, prihajali številni priznani znanstveniki kot Nagel, Gruber, Hacquet, Schmidl, Penck, Cvijić, Davis in Martel, ki sorazvijali hipoteze in teorije o geomorfološkem in hidrološkem razvoju krasa (Kranjc, 2010).Prvi, ki je zapisal, da kras ni zgolj planota Kras, ampak, da je to tip pokrajine, je bil Hohenwart (1830) v uvodu vodnika po Postojnski jami. Tako je izraz kras (nem. in ang. karst) prešel v mednarodno literaturo, iz česar je izšlo poimenovanje znanstvene discipline, krasoslovje (ang. karstology) (Kranjc, 2011).Vsaj od 18. stoletja naprej, najbrž pa že mnogo prej, si je prebivalstvo prizadevalo za zmanjšanje obsega in trajanja poplav na kraških poljih s spreminjanjem morfoloških in hidroloških razmer v porečju. Da bi pridobili kmetijske površine, so v porečju Ljubljanice opravljali hidrološke študije in izvajali tehnične posege pod vodstvom mnogih inženirjev in izobražencev: Schaffenrath, Schmidl, Vicentinij, Kraus, Putick (Kranjc, 1987; Bidovec,2007). Že v obdobju med vojnama, zlasti po drugi svetovni vojni, so se pojavile zamisli o trajnih ojezeritvah za ribolov in turizem (Habič, 1974). Od 50. let dalje je bilo v okvirih Vodnogospodarskih osnov porečja Ljubljanice izvedenih več študij za projekt izgradnje akumulacij za hidroelektrarne (Jenko, 1965). Načrti sicer niso uspeli, a je bilo ob projektih opravljenih mnogo geoloških (Breznik, 1961; Ravnik, 1976; Čar, Gospodarič, 1984),geomorfoloških (Gams, 1965; Gospodarič, Habič, 1978), hidroloških (Šerko, 1951; Gams,1966; 1970; Gospodarič, Habič, 1976) in speleoloških (Gospodarič, Habič, 1966; Gospodarič,1969a; 1969b; 1969c; 1970b; 1970c; 1976) raziskav porečja, zaradi česar ga uvrščamo med najbolj preučena kraška območja na svetu. Prve razlage nastanka in razvoja porečja Ljubljanice so bile objavljene v prvi polovici 20.stoletja (Rus, 1925; Melik,1928). Čeprav so med Prezidom in Hotedrščico že prepoznali Idrijski prelom (Rus, 1925; Melik, 1928), pa znižanega reliefa niso povezali z njim. Predvidevali so površinsko rečno mrežo v tako imenovani predkraški fazi, ko naj bi tekel površinski vodotok po Notranjskem podolju od Prezida do Cerkniškega in Planinskega polja(Krebs, 1924; cv: Melik, 1928). Tam naj bi se mu pridružila površinska Hotenjka iz Hotenjskega podolja (Kossmat, 1916; cv: Melik, 1928). Od Planinskega polja naj bi Ljubljanica površinsko odtekala proti Logaškemu polju, kjer naj bi se ji pridružila Cerkniščica(Rus, 1925; Melik, 1928). Vode iz Pivške kotline naj bi prvotno odtekale površinsko v Vipavsko dolino (Kossmat, 1916; cv: Melik, 1928) ali porečje Reke (Krebs, 1924; cv: Melik,1928). Na prehodu v pleistocen naj bi se površinski tokovi prestavili v podzemlje in usmerili proti severu (Melik, 1928). Prvi fizično-geografski opis porečja Ljubljanice, ki je temeljil na podrobnejšem terenskem  preučevanju, je objavil Šerko (1951). Analiziral je geološke, morfološke, hidrološke in speleološke značilnosti posameznih delov porečja, pri čemer je ugotavljal pomanjkljivosti v poznavanju podzemnih zvez med posameznimi deli porečja. Posebno pozornost je namenil ugotavljanju prepustnih in neprepustnih delov kraških polj, saj je bila raziskave opravljena za30potrebe načrtovanja hidrotehniških posegov za vodne akumulacije. Njegove ugotovitve so pomembno prispevale k razumevanju hidrološkega razvoja porečja. Za Zgornjo Pivško kotlino navaja, da so bile kotanje pri Zagorju in pod Parjem ter med Petelinjim in Prestrankom do nedavnega občasno ojezerjene, a so jih regulirali z izkopom umetne struge Pivke. Opazil je, da Pivka od Prestranka naprej in Nanoščica s svojimi pritoki ne tečeta po matični podlagi, ampak po drobnozrnatih naplavinah, v katere sta ponovno vrezali svoji strugi več metrov globoko. Za Notranjsko podolje je izpostavil, da je nastanek kraških polj nedvomno povezan s tektoniko. Ugotovil je, da dna kraških polj prekriva nekaj metrov debela ilovnata naplavina, ki jo ponekod ob robovih polj ali ob izvirih prekinja prod ali grušč. Z barvanji je uspel delno določiti hidrološko zaledje Loškega polja ter potrditi povezave z izviri na Cerkniškem polju. Potrjena je bila povezava med ponori na Cerkniškem polju in Rakovem Škocjanu z izviri na Planinskem polju ter ponori na Planinskem polju in izviri Ljubljanice priVrhniki. Obširno razpravo o razvoju kraških polj Slovenije v pleistocenu, ki obsega porečje kraške Ljubljanice, je objavil Melik (1955). Posebno skrbno je Melik (1955) predstavil morfološke značilnosti Pivške kotline, ki ji pripisuje hidrološko funkcijo kraškega polja. Razlago razvoja površja je prilagodil rezultatom arheoloških izkopavanj Brodarja (1952), ki je na podlagi jamskih sedimentov sklepal, da je bila Pivška kotlina v pleistocenu večkrat ojezerjena. Na sotočju Pivke in Nanoščice je Melik (1955) zasledil plast rdeče ilovice, ki jo je povezoval z ojezeritvijo vsaj do nadmorske višine 541 m. Melikovi najpomembnejši sklepi, ki se nanašajo na kraška polja Notranjskega podolja, temeljijo na predhodnih analizah sedimentov v dneh polj (Pleničar, 1953). Melik (1955) navaja, da so v pleistocenu sedimenti zapolnili požiralnike, ponore in jamske rove v dnu kraških polj, ki naj bi bila zato ojezerjena. Dna kraških polj brez površinskih dotokov naj bi zapolnjevali drobnozrnati sedimenti. Na Loškem polju je izpostavil več metrov debele plasti rdeče ilovice v ponornem severozahodnem delu polja, na Planinskem polju pa več metrov debelo ilovnato naplavino, ki naj bi predstavljala dno pleistocenskega jezera. Na Cerkniškem polju naj bi Cerkniščica odložila nekaj večgrobozrnatega gradiva. Melik (1955) je teoretsko osnovo raziskav črpal iz klimatske geomorfologije, saj je hidrološkiin geomorfološki razvoj kraških polj tolmačil s podnebnimi spremembami v pleistocenu. Nižje temperature naj bi bistveno zmanjšale zakrasevanje in prekinile razvoj kraških polj, njihova oblika naj bi se pod naplavinami ohranjala. Od konca zadnje poledenitve do danes naj bi vodotoki odstranjevali to gradivo. Paleoklimatske razmere v Sloveniji so skušali rekonstruirati na podlagi palinoloških analiz (Firbas, 1923; Šercelj, 1955; 1961; 1963; 1965a; 1965b; 1966; 1970; 1974), ki so jih opravili na sedimentih v porečju Ljubljanice, še zlasti na Ljubljanskem barju. Razvoj postglacialnega rastlinstva na območju Slovenije je prvi predstavil Firbas (1923), ki je palinološko analiziral prereze šote z Ljubljanskega barja. Pri analizah in interpretacijiholocenskega rastlinstva se je osredotočil zgolj na šoto, saj je pod njo ležečo jezersko kredo uvrščal med pleistocenske sedimente. Slovensko ozemlje je predstavil kot refugiumsrednjeevropskega rastlinstva, ki se je umikalo pred poledenitvijo, in od koder se je po koncu hladnih obdobij širilo nazaj proti severu. Melik (1947) je jezersko kredo uvrščal k holocenskim sedimentom, enako polžarico. Da jezerska kreda sodi v holocen, je bil prepričan tudi Rakovec (1955), ki je upadanje gladine jezera na Ljubljanskem barju ocenjeval za relativno mlad holocenski dogodek. Obsežnejšega vzorčenja kvartarnih sedimentov in palinoloških analiz se je lotil Šercelj (1959;1961; 1963; 1965a; 1965b; 1966; 1967; 1969; 1970). Šercljeva (1963) analiza vrtine med Črno vasjo in Igom kaže, da je jezerska kreda pod šoto holocenske starosti, saj je v njej ugotovil holocensko rastje.31Po obsegu würmskega rastja v zahodni in severni Evropi sklepa Šercelj (1970), da je imel Zalivski tok zelo malo vpliva na podnebje srednje Evrope. Nanj naj bi bolj vplival hladen severni tok, ki naj bi pritekal iz Arktičnega morja vzdolž obal zahodne Evrope in odrival Zalivski tok (Frenzel, 1969; cv: Šercelj, 1970). Za razliko od severne in srednje Evrope, Slovenija naj nikoli ne bi bila povsem brez rastja. Kljub temu je bilo za refugije termofilnegalistnatega rastja pri nas v glacialih prehladno. Palinološke raziskave na Ljubljanskem barju so pokazale, da je bilo Barje v pleistocenu občasno poplavljeno ali zamočvirjeno ter se je prehodno pojavilo plitvo jezero. Šele ob koncu pleistocena naj bi nastalo obsežnejše jezero, v katerem se je odlagala jezerska kreda. V mostiščarski dobi, okoli 5 ka BP, naj bi jezero naglo upadlo in Barje je prerasla šota(Velušček, 2010). Z razvojem porečja Pivke se je ukvarjal Melik (1951), ki je objavil geografski opis Pivške kotline. Izpostavil je inverzno usmerjene doline stranskih pritokov, ki so relativno nizko nad dnom kotline, in jih opredelil kot würmske oblike. Predvideval je, da se je zakrasevanje med poledenitvami ustavilo, kar je povzročilo zamašitev jamskih rovov v Postojnskih vratih in nastanek jezera v kotlini. Zaradi zvišanja erozijske baze naj bi se odtok začasno usmeril v porečje Reke. Vodotoki naj bi tako oblikovali proti jugu usmerjene doline, ki so v recentnih razmerah inverzne doline stranskih pritokov Pivke in Nanoščice. Napredek v poznavanju vodnih razmer v preteklosti so omogočile arheološke raziskave paleolitika v Pivški kotlini v drugi polovici 20. stoletja. Med izkopavanjem, zlasti v jamah, so naleteli na številne plasti klastičnih sedimentov. Raziskovanje paleolitika na območju Slovenije se je začelo z izkopavanji v Betalovem spodmolu (Brodar, 1950). Brodar omenja, da naj bi Anelli med obema svetovnima vojnama pod plastmi neolitika in eneolitika že odkril sledi mlajšega paleolitika. Z nadaljnjim izkopavanjem v Betalovem spodmolu po drugi svetovni vojni je Brodar do globine 9 m odkril sledi petih paleolitskih naselij. Najglobljo odkrito plast je uvrščal v drugi ali tretji würmskistadial, kar naj bi bilo okoli 50 ka BP (Brodar, 1967; Turk, Verbič, 1993; Šibrava, 2010) ali okoli 30 do 25 ka BP (Woldstedt, 1962; Gross, 1964). Ker so nad to plastjo med avtohtonim gruščem tudi rečne naplavine (Brodar, 1975), bi to pomenilo, da se je za tem obdobjem gladina poplavne vode dvignila vsaj do nadmorske višine 536 m.V drugi polovici 20. stoletja so sledila številna izkopavanja v Postojnskem jamskem sistemu(Brodar, 1966; 1969), Betalovem spodmolu (Brodar, 1975; Leben, 1975; Osole, 1975a) in v okolici Risovca (Brodar, 1970; 1995; 1996), Parski globini (Brodar, 1952; 1954; Osole,1959; 1975b), jamah v okolici Prestranka (Osole, 1959; 1963; 1966; 1974) ter Županovem spodmolu (Osole, 1971; Brodar, 1990). Primerjave stratigrafij izkopov s celotnega obrobja Pivške kotline (Brodar, 1950; 1952; 1956; 1970; 1995; 1996; Osole, 1966; 1975a) so pokazale nekatere skupne značilnosti prerezov:- na vrhu je temna humozna plast, pomešana z gruščem,- pod njo so plasti različno debelega grušča z vmesno plastjo izrazito rdeče ilovice,- na dnu je sterilna rumeno-zelena flišna ilovica nad prepereto matično kamnino. S stratigrafijo sedimentov se je ukvarjal Brodar (1952), ki je opazil številne podobnosti med jamami, na podlagi česar je sklepal o njihovi speleogenezi. Najbolj izrazit odtočni nivo iz Pivške kotline v preteklosti je ugotovil na nadmorski višini 530 do 540 m, kjer so glavni rovi33vodoravnih jam: zgornja etaža Postojnske jame, Otoška jama, Hauptmanov kevdrc, Ciganska luknja, Spodmol v Risovcu in Betalov spodmol. Po njegovih ugotovitvah sega primarni fliš v Pivški kotlini v obliki hrbtov ali grebenov nad sekundarne flišne nanose do nadmorske višine551–554 m. Glede na ugotovljene sedimente v jamah in na površju v Pivški kotlini je določil pet značilnih razvojnih faz:(1) erozija jam,(2) akumulacija flišnih sedimentov,(3) erozija flišnih sedimentov in(4) akumulacija ilovice.(5) Za recentno fazo naj bi bila značilna ponovna erozija sedimentov iz kotline in jam. Že v začetku pleistocena naj bi se izoblikovalo dno kotline in okoliške jame do približno enake nadmorske višine kot danes. Zaradi podnebnih sprememb ali drugih dogodkov, med katerimi omenja le nastajanje udornic z nenadnim udorom, naj bi Pivško kotlino zalilo obsežno jezero v katerem naj bi se odložile velike količine sekundarnih flišnih sedimentov. Po naslednji erozijski fazi naj bi se v več obdobjih odložile flišne naplavine do zelo visokih leg, kar naj bi bila glede na rezultate arheoloških izkopavanj podlaga za poselitev človeka v srednjem in mlajšem paleolitiku od 145 do 10 ka BP. S postopnim erodiranjem naplavin naj bi nastale terase na več ravneh. Najvišje in najbolj izrazite so bile na nadmorskih višinah 520in 530 m, med njima pa več manj izrazitih. V zgornjih delih naj bi bile prekrite z rdečimi ilovicami. Iz njegovih raziskav je razvidno, da je oblikovanje teras uvrstil v časovno obdobje poznega würma in postglaciala ter v holocen. To pomeni, da predvideval, da so se vodotoki v istem obdobju zarezali v naplavine in poglobili doline z nadmorske višine okoli 530 m do višine od 520 do 510 m. Najbolj obsežno in detajlno raziskavo sedimentov v Pivški kotlini in Postojnskem jamskem sistemu je opravil Gospodarič (1976), ki se je ukvarjal s speleogenezo jam Postojnskega krasa. Opazil je, da so si alohtone naplavine v celotnem območju stratigrafskoin petrografsko zelo podobne. Ločil je več razvojnih stopenj Postojnskega jamskega sistema, ki odsevajo razvoj Pivške kotline. Ohranjene sedimente je kronološko razvrstil na:(1) prod pisanega roženca,(2) starejšo laminirano ilovico rumenkaste barve z limonitnimi tvorbami,(3) beli roženec s primešano rdečo prstjo,(4) starejšo sigo,(5) mlajšo laminirano ilovico,(6) prhko rdečo ilovico in ponekod še nekaj grušča,(7) mlajšo sigo,(8) poplavno ilovico,(9) najmlajšo sigo in(10) najmlajšo poplavno ilovico. Menjavanje obdobij odlaganja naplavin in sige je interpretiral kot posledico nihanja gladine kraške vode, kar naj bi bilo posledica sprememb v pretočnosti krasa zaradi nastajanja udornic. Postojnski jamski sistem naj bi bil poglobljen do sedanje višine v obdobju odlaganja poplavne ilovice (8) in najmlajše sige (9). Navaja, da naj bi se v nekih obdobjih poplavna voda občasno še dvignila v višje suhe rove Postojnske jame in nad sigo najmlajše generacije odlagala (10)najmlajšo poplavno ilovico. Ker takšne ilovice ni našel v Otoški jami, je domneval, da je takrat najvišja poplavna voda odtekala proti Črni in Planinski jami vzhodneje, skozi Lepe jame in Ruski rov ter nadaljevala pot po Pisanem rovu in njegovemu nadaljevanju, ki je danes zaradi jamskih podorov nedostopno (Gospodarič, 1963; 1964; 1968; 1969c; 1976;Gospodarič, Habič, 1966). Ker so raziskave stratigrafskih značilnosti v Pivški kotlini pokazale določeno ujemanje sedimentacijskega zaporedja, na podlagi česar so interpretirali faze razvoja kotline, je Melik(1955) povezal določene tipe sedimentov z različnimi podnebnimi razmerami v preteklosti, za katere je menil, da so poglavitni vzrok sprememb okoljskih procesov. Spreminjanje višine poplav v Pivški kotlini, ki jih je predpostavil Brodar (1952), je povezal s poledenitvami v Alpah. Ojezeritve naj bi ustrezale glacialom, umik vode pa interglacialom. Interpretacijo je gradil na štiri faznem modelu pleistocenske poledenitve Alp, ki sta ga razvila Penck in Brückner (1909), v naše razmere pa prestavil predvsem Šifrer (1959; 1969).Prve znanstvene analize podnebnih razmer v času odlaganja sedimentov so temeljile na paleontološkem določanju favne in flore. V ospredju so bile metode določanja živalskih vrstna podlagi kostnih ostankov in rastlinskih vrst na podlagi rastlinskih ostankov, zlasti oglja, v posameznih sedimentacijskih plasteh (Rakovec, 1954a; 1954b; 1967; 1975). Kasneje se je metoda izpopolnjevala zlasti s palinološkimi analizami (Šercelj, 1961; 1963; 1965a; 1965b;1966; 1967; 1970).V začetku druge polovice 20. stoletja je Osole (1959; 1967) v preučevanje pleistocenskih jamskih sedimentov poskušal vpeljati bolj objektivno metodo za interpretacijo podnebnih razmer. Z metodo kvantitativne granulometrične analize jamskih sedimentov je interpretiral stratigrafske značilnosti Parske golobine in Zakajenega spodmola. Kljub temu poskusu je temeljna teoretska predpostavka metode še zmeraj predvidevala, da v hladnejših podnebnih razmerah mehansko preperevanje prevladuje nad kemijskim ter se posledično tvori grušč, v toplejših obdobjih prevladuje kemijsko preperevanje brez razpadanja jamskih sten in odlaganja grušča. Posledično so bili rezultati te metode skladni s predhodnimi analizami Brodarja (1952), ki so temeljile zgolj na morfografskih analizah sedimentov. Neposredno interpretacijo podnebnih razmer v preteklosti glede na stratigrafijo sedimentnih plasti v arheoloških izkopih je v svoje raziskave vpeljal Brodar (1960), ki je na podlagi takratnih teorij o periglacialnih razmerah (Troll, 1944; Woldstedt, 1954) opazoval krioturbacijske procese. Obstoj krioturbacijskih oblik v prerezih je interpretiral kot zanesljiv indikator za poledenitveno fazo in tako preoblikovane plasti uvrščal v glaciale oziroma stadiale. V mlajših delih S. Brodarja (1960; 1970) in M. Brodarja (1969; 1995; 1996) se pri interpretaciji podnebnih razmer na podlagi značilnosti sedimentov spremeni predpostavka, da so sedimentacijska okolja ob trajnih ojezeritvah vezana na hladna obdobja, čeprav to ni izrecno napisano, saj predvidevata, da so se sige in ilovnati sedimenti odlagali v toplih obdobjih oziroma interglacialih in interstadialih, grušč v hladnem glacialnem podnebju.Za kronološko interpretacijo razvoja Pivške kotline in okoliških jam so bile ključnega pomena kulturne plasti v prerezih, ki so omogočile posredno časovno uvrstitev okoljskih procesov. Arheologi so na podlagi najdb artefaktov, ki so jih z arheološko tipizacijo uvrstili v različne kulturne stopnje, relativno kronološko opredelili posamezne plasti sedimentov (Osole 1963;1966; Brodar, 1967; 1970). Toda tudi relativna kronološka interpretacija sterilnih plasti je še naprej temeljila na paleontoloških najdbah (Rakovec, 1954b; 1967; Šercelj, 1967; Osole,1975a) in vzporejanju stratigrafskih značilnosti med različnimi prerezi (Brodar, 1952; 1969;1996). Numerične datacije paleolitskih plasti v Pivški kotlini, ki bi omogočile absolutno kronološko interpretacijo, z izjemo Ovčje jame (Osole, 1963) in Županovega spodmola(Osole, 1974), niso bile nikoli opravljene. Nekateri raziskovalci so že takrat nakazali na slabosti relativne kronološke interpretacije ter opozorili, da bi resnična starost sedimentov lahko bila mlajša od stratigrafsko ugotovljene starosti (Freund, 1956a; 1956b; Gospodarič, Habič, 1966). Stratigrafijo sedimentov z artefakti, ki pripadajo določenim kulturnim stopnjam, sem zato primerjala z absolutno kronologijo kulturnih stopenj po najnovejši arheološki tipizaciji (Turk, Verbič, 1993; Turk, 1999; 2007).36V Postojnskem jamskem sistemu so bile izvedene številne raziskave. V Otoški jami je Brodar(1951) našel rečne naplavine do nadmorske višine okoli 540 m. Artefaktov in kosti živali je bilo med njimi malo, zato je pripadnost kulturi zgolj ocenil. Najdbe je uvrstil v srednjipaleolitik oziroma v prvo polovico würma, kar bi pomenilo, da so se naplavine do nadmorske višine 540 m odlagale v času okoli 35 ka BP. V vhodnih delih Postojnske jame prevladujejo vodoravne plasti drobnozrnatih naplavin do nadmorske višine 530 m (Brodar, 1952; 1966;1969). Na podlagi kulturne pripadnosti artefaktov je najvišje odložene rdeče ilovice, ki se ponekod mešajo z gruščem ali so prekrite s sigo, uvrstil v obdobje mlajšega paleolitika, kar bi pomenilo, da naj bi se odlagale med 40 in 10 ka BP. Podrobnejši analizi sedimentov s kronološko interpretacijo sta bili opravljeni v Ovčji jami pri Prestranku (Osole, 1963) in Betalovem spodmolu (Osole, 1975a). Osole (1963) je v Ovčji jami, kjer je bila kasneje opravljena prva numerična datacija arheoloških najdb v Sloveniji, ločil sedem plasti.(F) Na dnu je sterilna zelenkasta flišna ilovica, ki naj bi bila naplavljena v toplem in vlažnem obdobju. Relativna kronološka opredelitev zelenkastih flišnih sedimentov, ki so jih v podobnih stratigrafskih razmerah arheologi odkrili v več jamah na obrobju Pivške kotline(Brodar, 1952; 1969; 1970; Osole, 1975b), temelji na najdbi kostnih ostankov povodnega konja (Hippopotamus pentlandi), ki jih je Rakovec (1954b) uvrstil v mindelsko-riškiinter glacial, ko naj bi bila Pivška kotlina trajno ojezerjena, okoli 420 do 370 ka BP.(E) Ilovica intenzivne rdeče barve, med katero so veliki kosi polomljene sige v sekundarni legi, naj bi se odlagala v toplem obdobju.(D) Debel grušč s primesjo temne, domnevno eolske ilovice, naj bi se odlagal v hladnem obdobju.(Č) V srednje debelem grušču s primesjo domnevno eolske sivorjave ilovice je določil kulturni inventar, ki ga je uvrstil v mlajši würm. Radioogljikova datacija oglja iz kurišča plasti je pokazala starost 19.540 let BP (Osole, 1974).(C) V drobnem grušču s primesjo domnevno eolske sivorjave ilovice je ugotovil kulturni inventar, ki ga je uvrstil v tardigravetjen, kronološko pa naj bi pripadal višku tretjegawürmskega stadiala okoli 25 do 14 ka BP.(B) Plast rjavkastega drobnejšega grušča naj bi bila iz prehoda glaciala v holocen.(A) Zgornjo plast debelega grušča s humusom je uvrstil v holocen. Osoletova (1975a) kronološka interpretacija sedimentov Betalovega spodmola temelji na rezultatih arheoloških izkopavanj Brodarja (1956; 1975), ki jih je povzel in sistematično predstavil. Ločil je šest plasti, ki se nadalje delijo na bolj specifične razdelke:(E) Najnižja izkopana plast so sterilne rumenkastozelene peščene flišne naplavine, ki jih uvršča v obdobje mindelsko-riškega interglaciala.(D) Plast debelega grušča z odlomljenimi kosi sige ter večjimi skalami je pomešana s sivordečkasto ilovico. Kulturni inventar te plasti je uvrstil v tajacien-pramusterjen in časovno obdobje riškega glaciala.(Č) V plasti rdeče ilovice s kosi debelega grušča je določil kulturni inventar levalloismusterjenske kulture, ki je časovno uvrščena v riško-würmski interglacial.(C) Plast srednje debelega grušča z rumenkasto do rdečkasto ilovnato primesjo, v kateri so v spodnjem delu določili kulturni inventar musterjena, kulturni inventar zgornjega dela, je uvrstil v starejši orinjasjen oziroma končni musterjen.(B) V dnu plasti je debel grušč, ki mu je primešana rdeča ilovica. Kulturni inventar pripisuje poznemu orinjasjenu. Na vrhu plasti je debel grušč s temnosivo do rjavkasto ilovico, v katerem so določili kulturni inventar epigravetjena.(A) Spodnji del je droben grušč z mezolitskim kulturnim inventarjem, na vrhu je površinski humus. Celotna plast je kronološko uvršča v holocen. Sinteza kronoloških interpretacij stratigrafije sedimentov v Pivški kotlini na podlagi arheološke tipizacije, je pokazala, da se je glavnina rdeče ilovice odlagala v obdobju pred približno 100 ka. Kasneje je prišlo do sedimentacije rumenkaste ilovice, ki se je končala okoli40 ka BP. V obdobju med 40 in 25 ka BP se je ponovila sedimentacija rdeče ilovice. Nad tem sledijo plasti avtohtonih gruščev z nekaj rjavosive ilovice, ki naj bi bila po Osoletu (1974;1975a; 1975b) prinesena z vetrom v obdobju viška zadnje poledenitve pred okoli 20 ka. Da je bilo odlaganje rdečega ilovnatega gradiva zadnja dolgotrajnejša sedimentacijska faza alohtonih sedimentov v ponornih jamah Pivške kotline, potrjujejo arheološke raziskave v Postojnski jami (Brodar, 1951; 1969), kjer so nad rdečimi ilovicami zgolj avtohtoni grušči in siga, kulturni inventar iz takšne plasti so v primeru zasutega rova v Biospeleološki postaji(Rov novih podpisov), ki je na nadmorski višini 530 m, uvrstili v gravetjen (Brodar, 1969),kar bi ustrezalo obdobju okoli 25 ka BP. Raziskave v slepi dolini Risovec (Brodar, 1970;1995; 1996) so potrdile lego rdečih ilovic nad vsemi ostalimi sedimenti. V Risovcu so do nadmorske višine okoli 535 m. Arheološke najdbe iz plasti rdeče ilovice v površinski paleolitski postaji Podrisovec je Brodar (1995) prav tako uvrstil v gravetjen. Prve numerične datacije sige v Sloveniji so opravili v Postojnski jami. V začetku 20. stoletja je Perko (1910) na primerih prevrnjenih kapnikov določal njihovo absolutno starost z merjenjem letnega prirastka sige. Kasneje je Gams (1968) s podobnim preračunavanjem ugotavljal starost kapnikov v Postojnskem jamskem sistemu, kronološke raziskave je razširil na numerično datiranje kostnih ostankov s fluor-klor-apatitovo metodo, ki je bila takrat pri nas prvič uporabljena. Začetki numeričnih datacij z radioogljikovo 14C metodo segajo v 70. leta, ko je Gospodarič(1971) objavil rezultate analiz starosti dvanajstih vzorcev sige iz hidrološko neaktivnih višjih rovov Postojnske jame. Ugotovil je tri generacije sige in jih primerjal s podnebnimi krivuljami Grossa (1964) in Cooka (1973). Najstarejša naj bi bila iz toplejšega obdobja okoli40 ka BP, srednja iz obdobja okoli 20 ka BP in naj bi se odlagala ob višku poledenitve, najmlajša naj bi bila holocenska. Ker je nad sigo povsod zasledil sledi poplav oziroma ilovico, je sklepal, da so se v preteklosti menjavala obdobja z različno dinamiko procesov. Prvo in do sedaj najobsežnejšo interpretacijo morfokronološkega razvoja Pivške kotline inj am Postojnskega krasa na podlagi numeričnih datacij je podal Gospodarič (1976). V njej je povzel in združil rezultate vseh predhodnih numeričnih (Franke, Geyh, 1971; Gospodarič1971) in relativnih (Brodar, 1952; 1966; Rakovec, 1954b; 1975; Melik, 1955; Gospodarič,1963; 1964; 1968; 1969c; Gospodarič, Habič, 1966; Šercelj, 1966; 1970; Radinja, 1972;Gospodarič, Pavlovec, 1974) kronoloških analiz, ki so bile opravljene na tem območju, in analiziral še dodatnih osem vzorcev sige iz Postojnske jame. Ker je gradivo za datacije izbiral glede na stratigrafski položaj med določenimi sedimentacijskimi fazami, ki jih je razpoznal, je z rezultati lahko naredil absolutno kronološko interpretacijo določenih razvojnih stopenj Postojnskega jamskega sistema in posledično morfogenetskih procesov Pivške kotline. Rezultati njegovih raziskav so pokazali, da je siga, ki je skupaj s prhko rdečo ilovico odložena nad mlajšo laminirano ilovico, stara okoli 40 ka. V obdobju pred sedimentacijo naslednje generacije sige, okoli 13 ka BP, so bile v Postojnskem krasu odložene velike količine poplavne ilovice do nadmorske višine 540 m, kar kaže na izjemno višino poplav v Pivški kotlini v obdobju med 40 in 13 ka BP. V kasnejših delih Gospodarič (1981) posebej izpostavlja obdobje prekinitve rasti sige, ki naj bi trajala med 35 in 17 ka BP, ko naj bi bili rovi Postojnskega jamskega sistema sprva poplavljeni in zapolnjeni z alohtonimi ilovnatimi sedimenti, kasneje naj bi izrazita ohladitev podnebja zavirala rast sige. Po sedimentaciji najmlajše sige se je kraška voda že toliko znižala, da se je v višjih hidrološko neaktivnih rovih v holocenu odlagala v glavnem le siga. Ob občasnih izjemnih poplavnih38dogodkih naj bi se gladina podzemne vode tudi v holocenu dvignila višje kot danes(Gospodarič, 1976; 1981), a podrobnejših podatkov ne navaja. Naslednja numerična datacijska metoda, ki so jo uporabili v Sloveniji za datiranje sige, je bila radiometrična metoda ESR oziroma elektronska spinska resonanca (ang. electronic spinresonance), ki uporablja naravno radiacijo kalcita (Ikeya, 1977). Analizirali so kapnike Pisanega rova Postojnske jame (Gospodarič, 1981) in ugotovili starost kapnikov med 530 in125 ka BP. Na podlagi novih in starejših datacij kapnikov iz Pisanega rova so prišli do sklepa, da lahko v tem rovu razlikujejo vsaj tri generacije sige, med katerimi je prihajalo do motenj sedimentacije zaradi spremenljivosti podnebnih razmer ter poplavljenosti rova v pleistocenu(Ikeya in sod., 1983). Prekinitve dokazujejo z različno obarvanimi plastmi kapnikov, v katerih je med plastmi sige ponekod ilovnato gradivo, ki naj bi izviralo iz poplavne vode. Da bi izmeril točnejšo starost starejše sige v Postojnski jami, ki je s 14C metodo niso mogli časovno določiti, saj je domet metode takrat znašal približno 40 ka, so bile opravljene analize sige z metodo U-Th v Pisanem rovu (Zupan, 1991) in na Kalvariji (Mihevc, 2002). V pisanem rovu so datirali tri kapnike. Vzorčen je bil stalaktit, pri katerem so med plastmi sige zasledili plasti poplavne ilovice. Starosti jedra niso uspeli določiti, starost drugega sloja je bila okoli270 ka (+130 ka/–80,8 ka), starost tretjega sloja pa 76 ka (+25 ka/–22 ka). Datacije plasti 4 do6 niso uspele zaradi prenizke vsebnosti urana. Domnevali so, da prekinitve rasti sige s poplavno ilovico med temi plastmi pripadajo würmskim stadialom. V podorni dvorani Pisanega rova so analizirali še dva kapnika, v katerih so plasti sige prekinjene s poplavno ilovico. Datacije niso bile uspešne, a so po analogiji plasti v primerjavi s predhodno analiziranim stalaktitom iz drugega dela istega jamskega rova sklepali na podobno starost(Zupan, 1991). Datacije kažejo, da so bile poplave v Postojnski jami vsaj do nadmorske višine540 m v obdobju od okoli 270 do 76 ka BP, ter v več mlajših obdobjih. Z datacijami sige v podorni dvorani Kalvarija je Mihevc (2002) določil tri izrazita obdobja rasti sige, med katerimi so bila obdobja rušenja stropa in odlaganja drugih sedimentov. Siga je rasla med približno 150 in 70 ka BP, v času okoli 45 do 35 ka BP in od okoli 12 ka BP do danes. Ugotavljal je povezanost podornih procesov v jami z obdobji hladnejšega podnebja in odlaganje sige s toplimi obdobji. Sklepal je, da je zmrzal v pleistocenu vplivala na notranje dele jame, ne pa na vhodne dele. Višja intenzivnost podornih procesov naj bi bila posledica sprememb kemijskih lastnosti pronicujoče vode, ki naj bi bila v hladnih obdobjih bolj agresivna, pri čemer je korodirala razpoke in povzročala razpad jamskega stropa. V toplih obdobjih naj bi voda v jami odlagala sigo in z njo mašila razpoke na stropu. Z metodo paleomagnetizma so bili v Postojnskem jamskem sistemu analizirani trije prerezi: dva v Otoški jami in eden v Postojnski jami. V vseh primerih so izmerili normalno oziroma severno usmerjene magnetocone in sklepali, da so sedimenti mlajši od 0,78 Ma (Šebela,Sasowsky, 1999).Z zadnjimi numeričnimi datacijami v Pivški kotlini so analizirali starejše sedimente v Postojnski jami z metodo paleomagnetizma in posameznimi radiometričnimi datacijami sige zU-Th metodo (Zupan Hajna in sod., 2008a; 2008b; 2010). Analizirali so devet prerezov: tri v Spodnjem Tartarju, dva v Umetnem rovu in po enega v Malih jamah, Pisanem rovu, Starih jamah in Biospeleološki postaji. Raziskave so bile prednostno usmerjene v najstarejše sedimente, saj so želeli določiti najmanjšo možno starost razvoja jam. Večina analiz je pokazala normalno usmerjene magnetocone, kar pomeni, da se je gradivo odlagalo po zadnjem obratu pred 0,78 Ma. Za podrobnejšo časovno opredelitev sedimentacijskih procesov v prerezih so vzorčili sigo za analize z metodo U-Th. Uspešni sta bili dve dataciji, s katerima so eno izmed podornih faz v Spodnjem Tartarju omejili na časovni interval med 143 in 108 kaBP, ostale analize pa niso bile uspešne zaradi previsoke vsebnosti organskega Th. Paleomagnetizem ni najprimernejša metoda za datiranje teh sedimentov, saj so večinoma premladi. Prav tako je metoda U-Th uporabna le v omejeni meri, saj so primerni vzorci sige39zelo redki. Siga je namreč odprt sistem in zelo občutljiva na hidrološke razmere, katerim je izpostavljena (Ford, Hill, 1999; Borsato in sod., 2003). Prvi rezultati preučevanja geoloških značilnosti Cerkniškega so bili objavljeni že v 18.(Hacquet, 1778) in 19. stoletju (Lipold, 1857), nove raziskave pa so védenje poglabljale in dopolnjevale (Putick, 1902; Milovanovič, 1937; Šerko, 1951). Morfologijo polja in obrobja so sprva razlagali z udornim nastankom (Putick, 1888; Martel, 1894; Knebel, 1906). Sčasoma so udorni teoriji dodali še erozijsko (Kraus, 1894; Cvijić, 1895). Povsem erozijski nastanek polja je z razvojno shemo predstavil Kossmat (1897), ki je ugotovil, da so prelomi starejši od polja, zaradi česar je menil, da niso pomembni za njegov nastanek. Erozijski nastanek so kasneje prevzeli še drugi (Rus, 1925; Hočevar, 1940; Pleničar, 1953; Melik, 1955; Jenko, 1959).V raziskavah za trajno ojezeritev polja, ki jih je naročila takratna Uprava za vodno gospodarstvo, so naredili številne vrtine, ki so nudile priložnost za podroben študij živoskalne podlage polja. Raziskave litoloških in tektonskih razmer je obravnaval Pleničar (1953) in jih združil v kratko razlago nastanka in razvoja Cerkniškega polja. Njegovo delo je pomemben napredek k poznavanju litologije in tektonike polja. Ob polju in v njegovem dnu je ugotovil več prelomov oziroma zdrobljenih in milonitnih con, a je interpretacijo geneze polja navezal na opažanja Kossmata (1916a; 1916b) in uravnano dno polja interpretiral kot razširjeno nekdanjo rečno strugo. Te ugotovitve, s kasnejšimi dopolnitvami (Pleničar, Kerčmar, 1959;cv: Gospodarič, Habič, 1978; Buser, 1965), so bile temelj za izdelavo osnovne geološke karte v merilu 1: 100.000, list Postojna (Buser in sod., 1967).Nesprijeto gradivo v dnu Cerkniškega polja je Pleničar (1953) interpretiral kot kvartarne naplavine. Iz stratigrafskih značilnosti naplavin je sklepal, da so nižje ležeče plasti produkt rečne akumulacije, višje glinaste plasti pa jezerski sedimenti, ki so se odlagali iz stalnega jezera. Svojo interpretacijo je Pleničar delno navezal na ugotovitve Melika (1951) v Pivški kotlini, vendar je izpostavil, da je ob podnebnih dejavnikih na trajno ojezeritev v hladnih obdobjih pleistocena vplivala tudi tektonika. Na celotnem obrobju polja je našel rjavo glino v mnogo višjih nadmorskih višinah, kot jih dosežejo najvišje znane recentne poplave ter zaključil, da so morale v preteklosti poplave ali stalno jezero segati bistveno višje od današnjih. Prvi, ki je podvomil v erozijsko teorijo nastanka Cerkniškega polja in drugih kraških polj Notranjskega podolja je bil Kuščer (1963; cv: Gospodarič, Habič, 1978). Njegova razlaga nastanka kraških polj je temeljila na korozijskem zniževanju območij, pri čemer pa ni jasno, kaj naj bi bil vzrok za različno intenziteto korozije na območju kraških polj od okolice. S korozijskim nastankom oziroma z bočno korozijo je oblikovanje Cerkniškega polja razlagal Gams (1965). Prvotno naj bi obstajala površinska rečna mreža. Zaradi poglabljanja Ljubljanskega barja, naj bi se površinsko tekoče vode, postopno prestavljale v podzemlje. Menil je, da je prišlo na stiku apnencev in dolomitov do pospešene korozije, zaradi česar se je površje na takšnih območjih zniževalo hitreje. Polje naj bi nastalo v kvartarju, ko so se vodotoki dokončno prestavili v podzemlje. Na intenziteto procesov, ki preoblikujejo polje, naj bi od takrat vplivale zgolj še podnebne razmere. Novejše geološke raziskave so bile usmerjene predvsem v preučevanje tektonskega razvoja območja (Mlakar, 1967; Gospodarič, Habič, 1978; Placer, 1981; Premru, 1982; Čar, Gospodarič, 1984; Vrabec, 1994), na podlagi česar so ugotavljali vzročno-posledično součinkovanje geoloških dejavnikov z geomorfološkimi, hidrološkimi in speleološkimi.40S hidrološkimi značilnostmi kraških polj, zlasti presihanjem Cerkniškega jezera, so se ukvarjali od Valvasorjevih časov naprej (Valvasor, 1689; Steinberg, 1761; Hacquet, 1778).Pri zgodnejših raziskavah so se osredotočili na možnosti odprave poplav (Gruber, 1781;Putick, 1888; Martel, 1894; Hočevar, 1940; Šerko, 1946), kasneje pa na možnosti trajne ojezeritve (Jenko, 1959; Breznik, 1961; Habič, 1974). Podroben pregled poteka raziskav zatrajno ojezeritev ter rezultate detajlnih študij podzemnih pretokov (Gams, 1966; 1970;Gospodarič, 1970a; 1970b) in funkcije jam (Gospodarič, 1969b; 1970c) sta objavila Gospodarič in Habič (1978).Novejše hidrološke raziskave so bile usmerjene predvsem v preučevanje nihanja kraške vode(Habič, 1985; Kovačič, 2010), na podlagi česar so ugotavljali soodvisnost med količino in razporeditvijo padavin ter smerjo in hitrostjo pretakanja vode v kraškem podzemlju. Istočasno z geološkimi, geomorfološkimi in hidrološkimi raziskavami so se začeli raziskovalni obiski jam (Valvasor, 1689; Steinberg, 1761; Schmidl, 1854; Kebe, 1860; Putick,1888; Martel, 1894; Löhnberg, 1934; Hočevar, 1940). Raziskovali so vhodne dele ponornih jam in začetne dele višje ležečih vodoravnih jam na obrobju polja. Pri interpretaciji hidrološke funkcije jam so se naslonili na Katzerjevo (1909) razlago kraške hidrologije, ki je jame interpretiral kot nekakšne cevi v kraškem podzemlju, po katerih se pretaka voda med kraškimi polji. Drugačno razlago pretakanja vode v kraškem podzemlju je predstavil Grund (1903), kije menil, da je gladina vode v podzemlju enotna, a jo lahko opazujemo zgolj v človeku prehodnih jamah. Bolj detajlne speleološke raziskave so se začele v 2. polovici 20. stoletja, ko je s časoma napredovala tehnika, ki je omogočila čedalje globlje prodiranje v podzemlje. Ponorne jame ob severozahodnem robu Cerkniškega polja je preučeval Gams (1966). Opazil je razlike v nihanju gladine kraške vode ob robu polja in globlje v jamah, kar je pojasnjeval z različno pretočnostjo vode skozi apnenec in dolomit. Zaradi tega naj bi se za prelomom ob litološkem stiku voda v apnencu dvignila bolj kot v dolomitnem nadaljevanju. Po morfološki izoblikovanosti in pretočnih značilnostih jam je sklepal, da je bila večina ponornih jam oblikovana v dveh etažah z višinsko razliko od 10 do 20 m. S teoretsko razlago pretočnih značilnosti krasa, se je približal Cvijiću (1918), ki je zastopal kombinirano teorijo pretakanja kraške vode. V višjih etažah, naj bi se voda v podzemlju pretakala po relativno uravnanih kanalih z minimalnim strmcem, kar se ujema s Katzerjevo (1909) teorijo pretakanja. V nižjih etažah, ki so hidrološko aktivne v recentnih razmerah, naj bi se voda raztekala v številne špranje, gladina vode v krasu pa naj bi bila relativno enakomerna, kar se ujema z Grundovo(1903) teorijo pretakanja. Napredek v razumevanju speleogenetskih procesov je opazen v delih Gospodariča (1969b;1970b; 1970c). Ob preučevanju ponornih jam v Jamskem zalivu na Cerkniškem polju(Gospodarič, 1970b) je v več jamah zasledil dvoetažni značaj. V hidrološko aktivnih jamah je ločil:- nižje rove, ki so pogosto hidrološko aktivni, so sprani, v njih pa prevladujejo primarne jamske oblike,- višje rove, ki jih doseže najvišja poplavna voda, kjer se iz suspenzije odlaga poplavna ilovica. Enake procese oblikovanja jamskih rovov in zasipavanja s poplavnimi sedimenti je predvideval in opazoval v višjih, recentno neaktivnih jamskih rovih. Višji odtok vode s polja v preteklosti je predvideval na nadmorski višini 560 m. Sklepal je, da prestavljanje vode v nižje etaže še zmeraj poteka. S tem je bistveno presegel dotedanje razumevanje recentnega stanja kot nekaj končnega in absolutnega.41Z detajlnimi raziskavami Male in Velike Karlovice je Gospodarič (1970c) prišel do pomembnih sklepov o speleogenezi ponornega dela polja. Procese je razvrstil v šest faz.(1) Prva je faza nastanka rovov na nadmorski višini 548 m in nižje.(2) Sledilo je odlaganje starejše sige.(3) V naslednji fazi je prišlo do erodiranja rovov in sige ter naknadnega zasipavanja z grušči in ilovico do nadmorske višine 550 m, medtem se je hkrati odlagala siga.(4) Sledilo je odlaganje mlajše sige nad obsežnimi zasipi.(5) V naslednji fazi je potekala erozija do nadmorske višine 548 m.(6) V zadnji, recentni fazi, se odlaga siga, v suhih rovih prihaja do podiranja, v občasno poplavljenih rovih do odlaganja ilovice, v nižjih hidrološko aktivnih rovih pa do erozije starejšega zasipa in poglabljanja jamskih rovov. Menil je, da je zasipavanje podzemlja z alohtonimi naplavinami do nadmorske višine okoli550 m najpomembnejši speleogenetski pojav tega območja, saj ga je zasledil skoraj na celotnem preučevanem območju. Pomembno je njegovo opažanje, da se je lahko med najobsežnejšim zasipavanjem jam (3) hkrati odlagala siga. Sklepal je, da so bili takrat dejavni podobni procesi kot danes. Menil je, da podori in udornice nastajajo postopoma in dolgotrajno, zato je podvomil, da bi podori lahko povzročili višje poplave in zasipavanje rovov (Gospodarič, 1970c).Da bi odkril morebitne razlike med starejšo in mlajšo sigo v Veliki Karlovici, je sigomineraloško analiziral. Dokazal je, da starejša siga vsebuje minerale, ki kažejo, da je bila med rastjo večkrat zalita s poplavno vodo, medtem ko naj bi mlajša siga nastajala v okolju brezpoplavne vode. Podobne razvojne faze kot v ponornih jamah Cerkniškega polja je ugotovil tudi v Zelških jamah (Gospodarič, 1970c).Najobširnejšo raziskavo Cerkniškega polja, v kateri med drugim obravnavata njegove geološke, geomorfološke, hidrološke in speleološke značilnosti, sta objavila Gospodarič in Habič (1978). Kritično sta pretresla dotedanjo literaturo o polju in v kombinaciji z lastnimi raziskavami stratigrafije sedimentov na polju in okoliških jamah, oblikovala razlago nastanka in razvoja polja. Nastanek polja sta interpretirala kot posledico tektonskega gubanja, narivanja ter vodoravnih in navpičnih premikov ob idrijski prelomni coni. Ob tem naj bi kamnine razpadle na več območij, ki jih imenujeta paketi. Prepustnost paketov v dnu Cerkniškega polja naj ne bi omogočala podzemnega pretakanja vode, ki ga zato prečka površinsko, z izjemo ozkega paketa triasnega dolomita med Cerknico in Dolenjim Jezerom, kjer sta ponora Rešeto in Vodonos. Voda od tam odteka podzemsko neposredno proti severu. Pretočitev Cerkniščice, ki jo interpretirata po Meliku (1928), naj bi pomembno vplivala na zakrasevanje polja, saj naj bi z naplavinami mašila ponore in zajezevala podzemeljski odtok, ščitila živoskalno podlago pred erozijo in poglabljanjem ter povzročala pospešeno korozijo ob robovih in bočno širjenje polja (Gospodarič, Habič, 1978).Sklepala sta, da je polje današnjo obliko dobilo v kvartarju, ko so se v dnu odložile velike količine naplavin. Na podlagi stratigrafije sedimentov sta sklepala na sedimentacijske procese, ki sta jih razvrstila v osem razvojnih faz.(1) Začetna faza je nastanek skalnega dna na nadmorskih višinah med 545 in 542 m.(2) V naslednji fazi naj bi se poglobilo dno na zahodni strani polja do nadmorske višine 536m.(3) Zakrasevanje naj bi se prekinilo s sedimentacijo rumeno-rjave starejše laminirane ilovice, ki je zapolnila ponore in bila odložena na polju in jamah do nadmorske višine 548 m.(4) Kasneje so v zasipu nastajale limonitne skorje in limonitne cevke, preden je bil zasip v veliki meri erodiran. V to razvojno fazo sta uvrstila najstarejšo sigo v jamah.42(5) Kasneje so starejše sedimente in sigo prekrili prodnati in peščeni sedimenti, ki navzgor prehajajo v sivo jezersko glino. Sedimentacija naj bi potekala v jezeru, katerega gladina je nihala za več metrov. V globljih delih jam naj bi odlaganje alohtonih sedimentov potekalo sočasno z odlaganjem sige.(6) V naslednji fazi je sprva prišlo do erozije jezerskih glin, nato pa je zahodni del polja prekril vršaj Cerkniščice in zajezil del ponorov. Na površju in v jamah so se odlagale rjavosive ilovice, vmes pa gruščnato gradivo.(7) V predzadnji fazi naj bi pretežno potekalo vrezovanje strug, spiranje naplavin in oblikovanje grezov tako s površinskimi tokovi kot občasnimi poplavami.(8) Danes je za območje značilno intenzivno nihanje vodne gladine, pri čemer se gradivo spira s polja, v podzemlju pa vodotoki erodirajo starejše naplavine in poglabljajo struge v živoskalno podlago. Paleoklimatske rekonstrukcije za območje Cerkniškega polja so sprva temeljile na palinoloških analizah Šerclja (1963; 1969; 1970; 1973; 1974). Pelodne analize so pokazale zelo pestro in prepletajočo se sedimentacijo, kjer je bilo za pelodne analize primernih le nekaj plasti, vendar v nobenem primeru ni bilo možno sestaviti enotnega prereza. Izkazalo se je, da so peščene plasti siromašne s pelodom (Šercelj, 1963), zasledili pa so ga v sivi glini s primesjo peska in karbonatnega grušča, ki so jo določili v prerezu pri Rešetu (Šercelj, 1970).Glede na vrstno zastopanost peloda, naj bi plast pripadala enemu od prvih würmskihinter stadialov. Pri interpretaciji podnebja se je Šercelj opiral na razlage Frenzla (1967) in predvideval, da je podnebje vse od prvih würmskih ohladitvenih sunkov naprej postajalo čedalje bolj celinsko. A čeprav naj bi se letna količina padavin nekoliko znižala, se vlažnost tal ni zmanjšala, ampak celo povečala. To naj bi bila posledica znižane evapotranspiracije in izhlapevanja. Ker revno rastlinje ni več črpalo toliko vode iz zemlje in je oddajalo v zrak, naj bi se kroženje zmanjšalo in upočasnilo, pri čemer je prišlo do zastajanja vode na kopnem. V vrtini pri Gorenjem jezeru je Šercelj (1973) po pelodu v sedimentu spodnjega dela prereza, ki ga je uvrstil v obdobje okoli 12 ka BP, sklepal, da je takrat okolico Cerkniškega polja poraščal subarktični gozd ali tajga, kar je izrazito ledenodobno rastje. Sčasoma je iglasti gozd izpodrinil mešani hrastov gozd, kar je interpretiral kot prehod v holocen, mešani gozd pa sta izpodrinili leska in bukev. V zgornjega pol metra sedimentov je zasledil močno razširitev jelke, ko naj bi se razrasli smrekovo jelovi gozdovi, kakršni so še danes na Javornikih. V stratigrafiji sedimentov je opazil, da se je razmeroma tanka plast gradiva odlagala dolgo časa, zaradi česar je opozoril, da lahko že majhni presledki v sedimentaciji pomenijo izostanek sedimentacije v daljšem časovnem obdobju, kar je zelo pomembno pri kronološki interpretaciji. Med drugim je v analiziranem prerezu ugotovil, da je že takoj po prehodu iz pleistocena v holocen človek začel močno posegati v rastlinsko podobo pokrajine. Zmanjšal se je delež gozda v korist travnatih površin. Šercelj (1974) je analiziral sedimente iz geoloških vrtin (Pleničar, 1953) na Cerkniškem polju. Ugotovil je, da je najbolj razširjen sediment rjava glina, za katero je domneval, da je pedogenetsko predelan ostanek sedimentov, ki se odlagajo ob vsakoletnih poplavah. Večinoma sega do površja, a ne vsebuje peloda, zaradi česar plasti ni uspel kronološko interpretirati. Uspešnejše so bile pelodne analize sive lapornate gline (Pleničar, 1953) ali jezerske krede(Šercelj, 1974), ki so jo odkrili v osrednjem delu polja in zavzema celotni prerez, od skalnega dna do površja, pri čemer je zgornji meter sedimentov pedogenetsko predelan in prepreden s koreninami, ob katerih nastajajo limonitne konkrecije. Peloda v sedimentih je bilo malo, v glini je zasledili le nekaj peloda jelke in bukve, na podlagi česar je sediment kronološko uvrstil v holocen.43Na večjo starost sedimentov je Šercelj, 1974) sklepal v prerezu jezerske krede v grezu v strugi Stržena. Pelodni diagram je homogen, vseskozi prevladujeta hladnodobna bor in breza, vendar se pojavlja še mešani hrastov gozd, kar kaže, da takratno podnebje ni bilo zelo hladno. Sklepal je, da so bili sedimenti odloženi na polovici würma, po brörupskem interstadialu pred okoli 50 ka. Na podobne podnebne razmere in starost je sklepal pri plasti jezerske krede, ki sta jo odkrila Gospodarič in Habič (1978) v vršaju Cerkniščice. Sklepal je, da je vršaj Cerkniščice starejši od würmskega jezera, ki naj bi nastalo pred okoli 50 ka, in naj bi obsegalo zgolj del polja vzhodno od huma Goričica, ter naj bi se umaknilo še pred naslednjim interstadialom, paudorf, pred okoli 30 ka. Sinteza palinoloških raziskav kaže, da je bilo Cerkniško polje trajno ojezerjeno med 50 in 30ka BP ter v nekem obdobju zgodnjega holocena. Kronološko interpretacijo stratigrafije sedimentov na podlagi prve numerične datacije sedimentov iz leta 1971 sta predstavila Gospodarič in Habič (1978). Analizirala sta več prerezov v okolici Rešeta in ločila osem značilnih plasti: (1) nad živoskalno matično podlago je plast rumene ilovice in peska z limonitnimi konkrecijami, (2) temnosiva karbonatna glina s peskom in gruščem, (3) rjava in vijoličasta ilovica, (4) siva ilovica s šoto, (5) rdeče in rjave ilovice, (6) pesek in grušč, (7) rjave in sive ilovice s peskom ter (8) temnorjave in sive ilovice z lečami organskega gradiva in jezerskih polžkov. V zgornjem delu druge plasti, kjer je nekoliko več peska in grušča, sta našla storž smreke, ki so ga datirali s 14C radiometrično metodo in določili starost okoli 55 ka BP. Sklepala sta, da pripadajo sedimenti najnižje plasti k starejšemu zasipu, spodnji ilovnati del druge plasti pa naj bi se odlagal v toplodobnem jezeru brörupskega ali amersfoortskega interstadiala, zgornji delz datiranim storžem pa v hladnem sunku ob koncu starejšega würma. Plasti od 3 do 5 naj bi pripadale interstadialnim ojezeritvam, gruščnata plast 6 pa tretjemu würmskemu stadialu, pred približno 20 do 14,5 ka. Najvišje plasti naj bi bile holocenske starosti. Sinteza morfokronoloških raziskav Cerkniškega polja kaže, da bi polje naj bilo trajno ojezerjeno pred okoli 55 ka ter v toplih obdobjih mlajšega würma. Interpretacija ojezeritev na Cerkniškem polju kot toplodobnega pojava sovpada z novejšimi interpretacijami ojezeritev v Pivški kotlini (Brodar, 1960; 1966; 1969; 1970; 1995; 1996; Gospodarič, 1976) in Ljubljanskem barju (Šercelj, 1963; 1970; Velušček, 2010).Nekaj numeričnih datacij sige je bilo opravljenih v nadaljevanju ponornega sistema Cerkniškega polja, in sicer v Zelških jamah. Gospodarič (1977; cv: Zupan, 1991; Gospodarič,1981) je vzorčil več stalagmitov v Južnem rovu. Datacije z radiometrično 14C metodo so pokazale, da je vsa vzorčena siga mlajša od 9 ka. Sklepal je, da je bil pred tem ves Južni rov, ki je na nadmorski višini 525 m in približno 5 m nad najvišjo recentno višino kraške vode, stalno hidrološko aktiven, zaradi česar se siga ni mogla odlagati. Nazadnje so se z razvojem Cerkniškega polja ukvarjali Šušteršič in sodelavci (Šušteršič s sod., 2003; Šušteršič in Šušteršič, 2003), ki so se pri razlagi oprli na Šercljeve (1974) podatke o relativni kronologiji ter Gospodaričeve in Habičeve (1978) numerične datacije kvartarnih sedimentov. Povzeli so, da se je pretočitev Cerkniščice na Cerkniško polje zgodila pred okoli50 ka. Sklepali so, da je šlo za relativno nenaden, katastrofalen dogodek, ob katerem naj bi se reaktiviral star jamski sistem, ki je bil predhodno zapolnjen s sedimenti. Dogodek so uvrstili v toplejše obdobje, ko je Cerkniščica transportirala malo gradiva, zaradi česar je voda imela44večjo erozivno moč in se zarezala v zapolnjen jarek brezstrope jame. Pred pretočitvijo, naj bi na Cerkniško polje pritekala zgolj kraška voda, kar so dokazovali z odsotnostjo značilnih karnijskih oolitnih boksitnih prodnikov, ki izvirajo iz povirja Cerkniščice, v starejših ali višje odloženih naplavinah v okolici Cerkniškega polja. Kasnejše raziskave morfogeneze Rakovega Škocjana (Ferk, 2011) so pokazale, da vsebujejo karnijske oolitne boksitne prodnike tudi najstarejši ohranjeni sedimenti v fragmentih nekdanjih vodnih jam, ki so več 10 m nad današnjim dnom Cerkniškega polja. Prve litološke študije na širšem območju Planinskega polja je objavil Kossmat (1897), ki je podrobneje razčlenil kamnine mezozojske starosti. Ob pripravah projekta za trajno ojezeritev polja so v 50. letih 20. stoletja izvedli obsežno geološko kartiranje območja za izdelavo geološke karte ter več kot 250 vrtin na polju (Breznik, 1961). Interpretacijo geoloških razmer v tolmaču za geološko karto je predstavil Pleničar (1970).Poznavanje geološke podlage polja je z meritvami geoelektrične upornosti dopolnil in nadgradil Ravnik (1976). Ugotovil je, da je skalno dno polja zakraselo z značilnimi površinskimi kraškimi oblikami: vrtače, vhodi v brezna, ponori in požiralniki. Oblike zapolnjujejo naplavine, ki so na polju debele povprečno 4 m. Čar (1982) je objavil pregled litološko-stratigrafskih enot in tektonskih razmer, dopolnjen z novimi spoznanji. Planinsko polje je v celoti uvrstil v idrijsko prelomno cono. Opazil je, da posamezne prelome znotraj te cone spremljajo različno pretrte cone, ki jih je ločil na: zdrobljeno, porušeno in razpoklinsko cono. S kartiranjem ponornega roba polja je ugotovil, da so požiralniki genetsko vezani na prelomne cone in plastovitost kamnine. Večinoma so ob pretrtih conah, kjer niso dostopni za človeka, ker je kamnina zaradi slabih mehanskih lastnosti preveč porušena. Podrobno tektonsko litološko kartiranje južnega zaledja Planinskega polja sta objavila Čar in Gospodarič (1984), ki sta na območju definirali štiri generacije deformacij: deformacije v smeri severovzhod–jugozahod, deformacije v smeri severozahod–jugovzhod, deformacije v smeri severovzhod–jugozahod in deformacije ob idrijski prelomni coni v smeri severozahod–jugovzhod, ki sekajo vse starejše in so še zmeraj aktivne. Poleg smeri deformacij sta Čar in Gospodarič (1984) določila stopnjo pretrtosti po Čaru(1982). Ukvarjala sta se z genetskimi povezavami med tektonskimi strukturami in potekom jamskih rovov, zlasti Planinske jame. Ugotovila sta, da so mlajši vodni rovi usmerjeni ob prelomnih conah severovzhod–jugozahod, sifoni in udornice pa ob prelomih v dinarski smeri. Z morfogenezo Planinskega polja in njegovega zaledja se je ukvarjal Gams (1965). Sklepal je, da je flišni jez ob jugozahodnem robu Pivške kotline težje premostljiv za podzemne vode kot dolomit ob idrijski prelomni coni, ki so ga predrle ob Planinskem polju, zaradi česar naj bi sena tem območju zbirale vse vode porečja in ga najbolj poglobile. Poglabljanje kraških polj naj bi bilo najintenzivneje v hladnem podnebju, kar je dokazoval z merjenjem korozije na podlagi trdote vode na Unici ob mrzlih zimskih dneh. Na podlagi oblike zatrepnih dolin ob polju in domnevne dvoetažnosti Planinske jame, je sklepal na45spreminjanje smeri in višine pretakanja vode v preteklosti. Dvojni značaj je zasledil v morfologiji obrobja polja, kjer je opazil pregib na nadmorski višini od 460 do 470 m, ki naj bi bil najbolj opazen v okolici grada Haasberg. Pregib naj bi bil izrazita ločnica med višjimi pobočji, kjer matično podlago prekriva dolomitni grušč, ter nižjimi deli, kjer matično podlago prekriva tanka plast drobnozrnatega gradiva. Kljub obsežnim študijam, se ni ukvarjal z interpretacijo morfogenetskega pomena teh oblik. Poplave na Planinskem polju so preučevali že sredi 19. stoletja z namenom preprečevanja poplav in pridobivanja trajne obdelovalne zemlje za kmetijstvo (Putick 1888; Martel 1894). S tem namenom so raziskovali podzemlje in hidrologijo tega dela Notranjske vse do konca druge svetovne vojne. Nasprotno so se že v začetku 20. stoletja pojavile prve ideje o trajni akumulaciji vode na Planinskem polju. Z možnostmi trajne akumulacije na Planinskem polju se je detajlno ukvarjal Breznik (1961). Zaradi namenov izgradnje akumulacije je Gams (1965;1966) raziskoval vodne jame in njihovo hidrologijo med Cerkniškem in Planinskim poljem ter Pivško kotlino. Zaradi naraščajoče zavesti o posebnih naravnih vrednotah so v 60. letih 20.stoletja uveljavili prve odloke o zavarovanju kraških polj, s čimer so postopno opustili načrte o trajnih ojezeritvah ali akumulacijah na poljih (Breznik, 1998; Kranjc 2002).O vode v podzemlju in jamah porečja kraške Ljubljanice je poročal Gospodarič (1969a;1969b), ki je menil, da so današnje hidrološke razmere v jamah rezultat razvoja podzemlja v pleistocenu in takratnih hidroloških razmer na kraških poljih. Mnogo hidroloških raziskav je bilo usmerjenih v preučevanje vodne bilance polja (Jenko, 1959; Savnik, 1960; Gams, 1970;1979; Ravnik, 1976; Habe, 1979), da bi določili pretočne zmogljivosti izvirov in ponorov. Čeprav se njihove ocene pretočnih zmogljivosti Planinskega polja razlikujejo, so avtorji prepričani, da so poplave posledica večjega dotoka vode skozi izvire, kot je odtočna zmogljivost požiralnikov, zaradi česar naj bi prišlo do zastajanja vode na polju. Z opazovanjem hidroloških razmer v ponornem zaledju polja se je ukvarjal Šušteršič (1982).Opazil je, da se med poljem in Najdeno jamo ohranja višina vodostaja ter da je višina poplav v Najdeni jami odvisna od višine vode v Gradišnici. Tega pojava ni povezal z višino kraške vode, saj si je pretok skozi kras predstavljal po Katzerjevi (1909) teoriji ločenih cevi. Zato je majhen pretok vode skozi jamo in njeno višino razlagal z nekakšnim mrtvim kotom ponornega sistema, ki naj bi ga od polja ločila učinkovita pregrada, ki jo imenuje filter. Zakaj se na polju in v jami gladini vode sinhrono dvigata in spuščata, čeprav naj bi bili ločeni s pregrado, ni pojasnil. Sklenil je, da na višino vode v Gradišnici, in posledično na višino vode v Najdeni jami, najverjetneje vplivajo podori na območju Logaških udornic, medtem ko naj bi bilo polje, kljub sinhronemu nihanju vode, ločeno s pregrado. Prvi, ki je vzroke poplav prepoznal v omejeni prepustnosti krasa med Logaškim poljem in izviri Ljubljanice, je bil Habič (1985). Primerjal je nihanje kraške vode na Planinskem polju ter v vodnih jamah v zaledju ponorov. Opazil je, da ob visokih vodostajih voda v podzemlju različno niha, pri čemer se vzpostavi enakomeren strmec vse do Gradišnice v bližini Logaškega polja. Podoben strmec je ugotovil še med končnim sifonom v Pivki jami in pritočnim sifonom v Pivškem rokavu Planinske jame ter med končnim sifonom v Tkalca jami in pritočnim sifonom v Rakovem rokavu Planinske jame, na podlagi česar je sklepal o splošnih značilnostih hidravličnega gradienta v podzemlju. Območja, kjer se gradient poveča, je interpretiral kot manj prepustne cone. Menil je, da na nihanje talne vode v krasu najbolj vpliva geološka sestava s prepustnostjo kamnin, sekundarno poroznostjo in neotektoniko, v manjšem obsegu je dopuščal možnost kratkotrajnih in lokalnih vpliv podorov in alohtonih naplavin ponornic na zastajanje kraških voda. Habičeve (1985) ugotovitve o zajezitvi Planinskega polja z visoko kraško vodo v ponornem zaledju potrjujejo novejše raziskave Turka (2008) ter Turka in Gabrovška (2009), ki st apodrobno spremljala nihanje in temperaturo vode ob ponorih na Planinskem polju ter vodnih46jamah v zaledju. Sklepata, da so poplave na Planinskem polju posledica visoke gladine podzemne vode v okoliškem kraškem masivu, ki se gorvodno razširi iz podzemlja na polje. Ekstremne poplave v preteklosti, ki so se po obsegu in višini bistveno razlikovale od poplav v recentnih hidroloških razmerah, so preučevali Stepišnik in sodelavci (2012), ki so podrobno preučili izvirni del obrobja polja in tamkajšnje jame. Rezultati njihovih raziskav so pokazali, da se je kraška voda na območju Planinskega polja lahko dvignila za okoli 40 m višje, kot ob najbolj ekstremnih današnjih poplavah. Najobsežnejšo in najbolj natančno raziskavo sedimentov med Pivško kotlino in Planinskim poljem je objavil Gospodarič (1976), ki se je ukvarjal s speleogenezo Postojnskega jamskega sistema in Planinske jame. Dokazal je, da so si določene alohtone naplavine v celotnem območju stratigrafsko in petrografsko zelo podobne. Razlikoval je več razvojnih stopenj Planinske jame, ki se ujemajo z razvojem Pivške kotline in jam Postojnskega krasa.(1) Prod pisanega roženca.(2) Starejša laminirana ilovica.(3) Prod belega roženca.(4) Odlaganje starejše sige.(5) Na sigo se je odložil apnenčev prod. Ker je voda nanosila grušč in prod izpod udornice Planinska koliševka v Planinski in Rakov rokav (Gospodarič, Pavlovec, 1974), je domneval, da je voda občasno tekla precej hitro (približno 3 m/s). Ob koncu te faze naj bi se v podzemlju nabralo že toliko podornega grušča izpod udornice, da so se pretočne poti začele prestavljati.(6) Prhka rdeča ilovica, nad katero je ponekod grušč.(7) Odlaganje mlajše sige.(8) Odlaganje mlajše laminirane ilovice, za katero je značilno menjavanje peščenih in ilovnatih plasti.(9) Temno rjava poplavna ilovica brez peščene frakcije. Z granulometričnimi analizami je dokazal, da se je odlagala iz stoječe vode ob zelo visokih poplavah, ki so segle vsaj do nadmorske višine 490 m. Sicer se je v tem obdobju, ko je voda še imela erozivno in transportno moč, odstranjevalo starejše gradivo v nižjih delih Pivškega in Rakovega rokava.(10) Voda se je povsem umaknila iz vseh jamskih rovov in v njih se je odložila najmlajša siga. Ko so nižji rovi postali ponovno hidrološko aktivni, se je začela erozija starejših sedimentov in poglabljanje živoskalnega dna v njih. V višjih, hidrološko neaktivnih rovih, naj bi se siga odlagala do danes.(11) V zadnjem obdobju, ki traja še danes, je zasledil sledi občasnih izjemno visokih poplav, ki so zalile jamske rove vsaj do nadmorske višine 470 m.47Gospodarič (1976) je z vzorčenjem sige, ki je bila odložena med različnimi klastičnimi sedimenti, podrobneje kronološko interpretiral stratigrafijo sedimentov v Planinski jami. Naredil je trinajst analiz s 14C metodo in dve z U-Th metodo. Ugotovil je tri generacije sige. Starejšo sigo, ki je stara več kot 80 ka, je opredelil kot predwürmsko ali starowürmsko. Mlajšo sigo, ki je stara med 50 in 30 ka, je opredelil kot srednjewürmsko. Najmlajšo, ki je stara do 10 ka, je imenoval holocenska siga. Najstarejša siga je odložena nad prodom pisanega roženca, starejšo laminirano ilovico in prodom belega roženca. Nad njo odložen apnenčev prod izpod udornice Planinska koliševka in rdeča ilovica, sta prekrita z mlajšo sigo, kar pomeni, da sta bila sedimentirana v obdobju med 80 in 40 ka BP (Gospodarič, 1985). Mlajša laminirana ilovica naj bi se odlagala okoli 30ka BP, rjava poplavna ilovica pa vse do holocena. Nad in med najmlajšo sigo je ponekod odložena najmlajša poplavna ilovica, odlaganje obeh pa je uvrstil v holocen. Kljub podrobnim podatkom o stratigrafiji sedimentov in delni umestitvi na absolutno časovno lestvico, Gospodariču ni uspelo določiti vzrokov večkratnih visokih poplav na pritočni strani Planinskega polja. Predvideval je, da bi jih lahko povzročili zatrpani rovi in sifoni ali, da so posledica podnebnih sprememb. Da bi pridobil več podatkov o nekdanjem pretočnem režimu Planinskega polja in morebitnih vzrokih za spremembe, je Gospodarič (1982a; 1982b) nadaljeval s podrobnimi stratigrafskimi raziskavami sedimentov v jamah ponornega zaledja polja. V Najdeni jami (Gospodarič,1982b) je rove razdelil na: vodne, kjer po njih ponornice prestavljajo ilovnato gradivo, občasno aktivne, v katerih prekriva skalno dno rjava, mastna laminirana ilovica z ooidilimonita in kremenovimi zrni do nadmorske višine 440 m, ter suhe rove, kjer so v primarni legi ohranjene laminirane peščene ilovice z vmesnimi plastmi  sige in podornih blokov, ki odražajo paleookoljske akumulacijske razmere.48Stratigrafsko zaporedje sedimentov v ponornem delu polja je na podlagi primerjav s Planinsko jamo relativno kronološko opredelil.(1) Skalno dno prekrivajo laminirana ilovica, pesek in prod iz riškega glaciala.(2) Interglacialna siga.(3) Starejši zasip iz prve polovice würma.(4) Interstadialna siga.(5) Mlajši zasip iz druge polovice würma.(6) Poplavna ilovica do nadmorske višine od 470 do 480 m iz mlajšega würma.(7) Siga in podorne skale holocenske starosti z vmesno poplavno ilovico do višine od 450 do460m.(8) Recentna poplavna ilovica do nadmorske višine 440 m. Ob primerjavi absolutnih nadmorskih višin poplavnih ilovic v Planinski jami, Logarčku in Najdeni jami je Gospodarič (1982b) ugotovil, da se nadmorska višina stratigrafsko sorodnih ilovic ujema. Najvišja poplavna ilovica, ki prekriva vse ostale sedimente, je v Planinski jami odložena do nadmorske višine skoraj 490 m, v Logarčku do 480 m in v Najdeni jami do 470 m. Postglacialna poplavna ilovica, ki naj bi se odlagala ob ekstremnih hidroloških razmerah, seže v Planinski jami do nadmorske višine okoli 470 m, v Logarčku do 460 m in Najdeni jami do 450 m. Opazil je, da je bistveno več naplavin v ponornem sistemu Pivške kotline in Cerkniškega polja, ki ju napajajo tudi alogene ponornice, kot na Planinskem polju, kjer kraške vode ne prenašajo veliko količin, ter da so mlajše pleistocenske naplavine na splošno mnogo debelejše kot starejše. To je razlagal s poglabljanjem Ljubljanskega barja za okoli 0,5 m/ka (Šercelj,1966), ki naj bi pomembno vplivalo na razvoj kraških polj in obrobnih jamskih sistemov v hidološkem zaledju. Gospodaričevo (1976) kronološko interpretacijo stratigrafije v Planinski jami so povzeli Šušteršič s sodelavci (2003) in jo združili s svojimi teorijami o pretočitvi Cerkniščice na Cerkniško polje (Šušteršič in Šušteršič, 2003). Planinsko jamo naj bi oblikovale zgolj vode iz Pivške kotline oziroma Pivka, katere iztok na Planinsko polje se je menjaval med današnjim iztokom in zatrepno dolino Malni. Po prvem würmskem stadialu, med 70 in 50 ka BP, ko naj bi prišlo do pretočitve Cerkniščice, naj bi se glavni odtok vode iz Cerkniškega polja usmeril proti Rakovemu rokavu Planinske jame. Dodatna količina vode naj bi v Planinski jami odrinila Pivko proti vzhodu, pri čemer naj bi odstranila sedimente v iztočnem rovu, ki naj bibil zatrpan pred drugim würmskim stadialom, to je v času do okoli 25 ka BP. Ob tem naj bi se vzpostavil recentni hidrološki sistem. Razvoj Planinske jame so Šušteršič in sodelavci (2003) reinterpretirali na podlagi raziskav Gospodariča (1976). Določili so trinajst faz, pri čemer so v zadnji dve, ki naj bi trajali od 20ka BP do holocena, uvrstili odlaganje poplavne ilovice nad vsemi ostalimi sedimenti do nadmorske višine vsaj 490 m. To bi pomenilo, da se je gladina kraške vode dvignila za okoli40 m višje od najvišjih poplav, ki jih poznamo danes. Lokacij, kje so poplavne ilovice odložene ne navajajo, prav tako ni bilo opravljenih nobenih petroloških ali datacijskih analiz. Zaradi pomanjkanja natančnejših podatkov Šušteršič in sodelavci (2003) ne sklepajo ookoliščinah tovrstnih poplav in tako le predpostavljajo, da so morale biti poplave posledica izjemnega enkratnega katastrofalnega dogodka. Tovrstne sedimente, v enaki stratigrafski legi, omenja že Gospodarič (1967), a jih tudi on podrobneje ne obravnava ali interpretira. Prve numerične datacije z uporabo metode paleomagnetizma za preučevanje območja Planinskega polja sta objavila Šebela in Sasowsky (1999). Analizirala sta prerez starejše49laminirane ilovice (Gospodarič, 1976) na nadmorski višini od 460 do 464 m v Rudolfovemrovu Planinske jame. Sedimenti celotnega preseka imajo normalno oziroma severnopolarizacijo, zato so sklenili, da se je sediment odlagal po zadnjem obratu pred 0,73 Ma. Zadnje numerične datacije s paleomagnetno metodo so objavili Zupan Hajna in sodelavci(2008a; 2008b; 2010). Vzorčili so isti prerez v Rudolfovem rovu, kot so ga obravnavali Gospodarič (1976) ter Šebela in Sasowsky (1999), le da so izbrali drugo mesto. Rezultati so potrdili, da imajo sedimenti celotnega prereza normalno polarizacijo, zaradi česar so ga prav tako uvrstili v recentno Brunhes obdobje. Posledično velja, da so tudi višje odloženi, mlajši sedimenti iz tega obdobja. Če rezultate primerjam z numeričnimi datacijami Gospodariča(1976), lahko sklenem, da se je starejša laminirana ilovica odlagala med 730 in 80 ka BP. Zadnje morfokronološke analize na območju Planinskega polja smo objavili Stepišnik in sodelavci (2012). Preučevali smo drobnozrnate sedimente v izvirnem zaledju Planinskega polja in ugotovili, da je poplavna ilovica v jamah in na površju odložena do nadmorske višine495 m. Na podlagi rezultatov datacije sige iz stranskega rova Tiha jama v Planinski jami smo ugotovili, da je bilo obdobje odlaganja poplavne ilovice do nadmorske višine 495 m okoli 5,7ka BP. Zadnje tako visoke poplave so bile še v holocenu, kar so v svojih raziskavah nakazali že Gospodarič (1976) in Šušteršič in sodelavci (2003). V porečju kraške Ljubljanice sem morfografsko analizirala oblike na površju in jamah. Najprej sem morfografsko opredelila reliefne oblike na površju, ki bi lahko nastale ob paleopoplavah (Kochel, Baker, 1982). V nižjih delih Spodnje Pivške kotline je ob Pivki in Nanoščici naplavna ravnica na nadmorski višini 515 m, kjer se v današnjih hidroloških razmerah ob poplavah odlaga finozrnato gradivo iz suspenzije. Nad recentno poplavno ravnico so ostanki uravnav na dveh nivojih, ki predstavljajo višjo in nižjo rečno teraso. Sledi odlaganja drobnozrnatih naplavin s horizontalno stratigrafijo, ki je značilna za poplavne sedimente (Nanson, Croke, 1992; Aslan, 2003; Nanson, Gibling, 2003; Marriott, 2006;Anderson, Anderson, 2010; Warburton, 2011), sem na višji nadmorski višini, kot jo doseže najvišja gladina kraške vode v recentnih hidroloških razmerah, identificirala tudi v pobočjih Cerkniškega in Planinskega polja ter v več udornicah med polji. Predpostavila sem, da so tovrstne oblike sledi višjih poplav v preteklosti oziroma sledi paleopoplav (Kochel, Baker,1982; Baker, 1987; House in sod., 2001; cv: Baker, 2003) in jih morfografsko kartirala. Sledi paleopoplav v jamah sem opredelila z analizo morfoloških značilnosti jam, ki je obsegala analizo primarnih jamskih oblik in morebitnih poplavnih sedimentov, ki so večinoma laminirani (Nanson, Croke, 1992; Aslan, 2003; Bridge, 2003; Nanson, Gibling,2003; Potter, 2003; Bloesch, 2004; Harden, 2006; Marriott, 2006; Ford, Williams, 2007;Anderson, Anderson, 2010). V jamskih rovih sem analizirala oblike na stenah, stropu in tleh, ki nastajajo ob stiku z agresivno poplavno vodo ali na stiku naplavin z živo skalo ali avtohtonimi sedimenti (Farrant, Smart, 2011). V jamskih rovih, ki v današnjih razmerah niso več hidrološko aktivni, sem analizirala vzorce drobnozrnatega gradiva. Morfometrična analiza je obsegala podrobno kvantitativno analizo vseh reliefnih oblik, ki sem jih v morfografski analizi opredelila kot reliefne oblike paleopoplav. Z meritvami na terenu in z uporabo geografskih informacijskih sistemov sem pridobila podatke o njihovih geometričnih lastnostih, z meritvami električne upornosti tal sem pridobila podatke o globini gradiva. Z meritvami določila prostorsko razsežnost in višino paleopoplav. Pokazalo se je, dasta se obseg in višina poplav v preteklosti spreminjala. Vzorce sedimentov, ki sem jih opredelila kot rezultat paleopoplav, sem petrološko analizirala v laboratoriju. Izvor sedimentov je bil določen z analizo mineralov z metodo rentgenske difrakcije. Značilnosti sedimentacijskega okolja in potek diageneze vzorčenega gradiva sem analizirala z analizo kemijskih elementov z metodo rentgenske fluorescence. Za ugotavljanje dinamike vodnega toka, iz katerega so se odlagali sedimenti, sem uporabila granulometrično analizo, s katero so bili določeni deleži peščene, meljaste in glinaste frakcije. Na podlagi razmerja deležev med posameznimi frakcijami sem ugotovila, kateri sedimenti so bili odloženi iz stoječe vode oziroma v poplavnih dogodkih. Drobnozrnato gradivo sem vzorčila na uravnavah, udornicah in jamah. Izbrala sem 38primernih lokacij za vzorčenje. Od tega sem izvrtala 17 vrtin v naplavine na površju in 5 v naplavine v dneh udornic. V jamah sem analizirala gradivo iz 16 prerezov, kjer je bil razkrit poplavni sediment. Na izbranih lokacijah je bilo za petrološke analize odvzetih 94 vzorcev drobnozrnatega gradiva, od tega jih je 76 bilo analiziranih, ostali so bili, zaradi specifičnih okoliščin v laboratoriju, izločeni. Z rentgensko difrakcijo je bilo analiziranih 73 vzorcev, z rentgensko fluorescenco je bilo analiziranih 68 vzorcev, analize granulometrije so bile opravljene na 50 vzorcih. S sintezo rezultatov morfografskih in morfometričnih analiz oblik ter petroloških analiz vzorcev sedimentov sem ugotovila, kateri so nastali ob paleopoplavah. Na podlagi tega sem51lahko interpretirala njihovo morfogenezo in s tem dokazala, da so poplavni sedimenti na preučevanem območju ohranjeni na višjih nadmorskih višinah, kot jih dosežejo današnje poplave. S temi podatki sem s pomočjo modeliranja v GIS-ih opredelila obseg in višino paleopoplav ter pridobila podatke o izbranih hidrometričnih značilnostih. Z modeliranjem obsega in višin paleopoplav sem izračunala prostornine in površine vodnih teles, ki bi bila oblikovana v Pivški kotlini ter Cerkniškem in Planinskem polju. Izračuni hidrometričnih lastnosti paleopoplav so omogočili nadaljnjo primerjavo z recentnimi poplavnimi dogodki.Za morfokronološko analizo paleopoplav sem uporabila metodi 14C in U-Th za datiranje sige v jamah, ki prekriva poplavne sedimente ali pa je prekrita z njimi. Določitev časovnega obdobja paleopoplav je omogočila interpretacijo okoljskih razmer, v katerih so se poplave pojavljale. Vzorce sige za datacije sem izbirala glede na stratigrafsko lego v primerjavi s preučevanimi drobnozrnatimi sedimenti in glede na ohranjenost sige. Kronološko sem analizirala devet profilov v katerih sem zajela 14 vzorcev sige za datacijske analize: dvanajst za analize s 14C in dve za U-Th. Vse datacije so bile opravljene na vzorcih sige iz Postojnske jame. Na podlagi interpretacije dinamike pojavljanja paleopoplav in rezultatov morfokronološke analize, sem določila možne vzroke za poplave v takšnem obsegu. V Pivški kotlini so geomorfološke sledi paleopoplav na površju zlasti v Spodnji Pivški kotlini, na flišni matični podlagi, kjer je oblikovan rečni geomorfni sistem, kjer vodotoki erodirajo, transportirajo in akumulirajo gradivo sproščeno gradivo v porečju. V Zgornji Pivški kotlini, ki jo gradijo karbonatne kamnine, vodotoki korodirajo živoskalno podlago in gradivo transportirajo zlasti v raztopini, količine klastičnega gradiva so zanemarljive. V dnu Spodnje Pivške kotline je obsežna naplavna ravnica na nadmorski višini 515 m po kateri tečeta Pivka in Nanoščica, ki imata svoji strugi od 1 do 4 m poglobljeni v naplavno ravnico. Ob periodičnih poplavah se reki razlijeta po ravnici, kjer se odlagajo drobnozrnati sedimenti iz suspenzije. Nad recentno naplavno ravnico so ostanki uravnav, ki jih najvišje poplave v recentnih hidroloških razmerah ne dosežejo. So na dveh nivojih in predstavljajo višjo rečno teraso na nadmorski višini 533 do 535 m, označeno z I, in nižjo rečno teraso na nadmorski višini 525 m, označeno z II. Predpostavila sem, da bi terasi lahko nastali ob paleopoplavah, zato sem jih podrobno morfografsko in morfometrično analizirala. Ostanki uravnave, ki pripadajo terasi I na nadmorski višini 533 do 535 m, so ohranjeni pri (1)Grobišču, (2) Stari vasi, (3) med Postojno in postojnskim letališčem, na območju (4) stare opekarne jugovzhodno od Hrašč, pri (5) Malem otoku, (6) Zagonu, (7) Velikem otoku in (8) v južnem delu slepe doline Risnik. Skupna površina ohranjenih delov uravnave na tej višini je2,15 km2.Ostanki uravnave, ki pripadajo terasi II na nadmorski višini 525 m, so ohranjeni (1) nad Lesami, (2) pri Pasjih hišah, (3) Ogradah, (4) na Platah, (5) zahodno od slepe doline Risnik in(6) na severni strani slepe doline Risnik. Skupna površina ohranjenih delov uravnave na tej višini je 0,66 km2.GROBIŠČETerasa I pri Grobišču je ohranjena v pobočju med naseljem Grobišče na grebenu in strugo Pivke v dnu doline. Površina terase je 0,031 km2. Vzporedno s pobočjem se razteza v dolžini okoli 300 m, široka je v povprečju okoli 165 m. Izmerjena nadmorska višina je 533 m. V severnem delu terase I pri Grobišču sem z ročnim vrtalnikom izvrtala 3 m globoko vrtino, a nisem dosegla živoskalne podlage. V navpičnem prerezu vrtine sem po barvi in na otip ločila devet plasti sedimentov.(1) Globina 0 do 50 cm: prhka, svetlo rjava, fina prst, antropogeno premešana zaradi kmetijske obdelave območja.(2) Globina 50 do 80 cm: rjav, drobnozrnat sediment.(3) Globina 80 do 90 cm: rjav, drobnozrnat sediment z oranžnimi pegami.(4) Globina 90 do 110 cm: rjav, drobnozrnat sediment z oranžnimi pegami in sivimi progami.(5) Globina 110 do 120 cm: rjav, rahlo peščen sediment z oranžnimi pegami in sivimi progami.(6) Globina 120 do 140 cm: temno rjav, peščen sediment s tršimi skupki premera do 2 mm. Pojavljajo se oranžne pege in sive proge ter mnogo delcev črnega organskega gradiva.(7) Globina 140 do 160 cm: temno rjav, peščen sediment v katerem prevladujejo sive proge, oranžne pege in črno organsko gradivo so še prisotni.(8) Globina 160 do 190 cm: temno rjav, meljast sediment v katerem prevladujejo oranžne pege, sive proge in delci črnega organskega gradiva so redki.(9) Globina 190 do 300 cm: menjavanje slojev rahlo peščenega oranžnega sedimenta in drobnozrnatega zelenkasto-rjavega sedimenta. V plasti prevladuje siv fin sediment, ki je masten na otip, primešanih mu je veliko drobcev črnega organskega gradiva.Za petrološke analize sem vzorčila gradivo iz treh plasti:(4) vzorec I 63 iz globine 100 cm,(6) vzorec I 65 iz globine 130 cm,(8) vzorec I 66 iz globine 170 cm. Omenjene vzorce I 63, I 65 in I 66 smo analizirali tudi z rentgensko difrakcijo. Sediment v vzorcu I 63 vsebuje: 55 % kremena, 17 % muskovita/illita, 11 % klorita inNa-Ca-plagioklazov ter 6 % K-Na-glinencev. Sediment v vzorcu I 65 vsebuje: 65 % kremena, 14 % muskovita/illita, 11% Na-Caplagioklazov in 10 % klorita. Sediment v vzorcu I 66 vsebuje: 59 % kremena, 18 % muskovita/illita, 12 % Na-Caplagioklazov in 11 % klorita. Vzorec I 66 je bil analiziran z rentgensko fluorescenco. Sediment v vzorcu I 66 vsebuje predvsem SiO2, Al2O3, Fe2O3, K2O in MgO. Granulometrično smo analizirali vzorec I 63 iz četrte plasti. Sediment iz vzorca I 63 vsebuje 64,25 % melja, 20,3 % peska in 15,45 % gline. Po ameriškem teksturnem trikotniku ga uvrščamo v meljasto ilovico.  STARA VAS Terasa I pri Stari vasi je južno od naselja Stara vas in sega do vznožja vzpetine Žerible. Površina terase je 0,05 km2. V smeri vzhod–zahod meri okoli 300 m, široka pa je od100 do 200 m. Izmerjena nadmorska višina terase je 535 m na vzhodu in 533 m na zahodu. Terasa I pri postojnskem letališču je ohranjena južno od Postojne, kjer se mimo Kazarij inZaloga nadaljuje do južnega roba postojnskega letališča. Terasa je v večjem delu pozidana. Na severu je postojnska industrijska cona med Kazarji in Zalogom, prečkata jo glavni regionalni cesti iz Postojne v Koper in iz Postojne v Ilirsko Bistrico ter primorska avtocesta. Na južnem delu terase je postojnsko letališče. Na vzhodu in jugu se je vanjo zarezal potok Stržen, ki je desni pritok Pivke, v katerega se steka voda, ki izvira v Logu pri Postojni in voda, ki izvira pod Staro vasjo. Na zahodu in severu je Pivka poglobila svojo rečno strugo od 10 do 15 m pod nivo terase. Površina terase I pri postojnskem letališču je 1,13 km2.Razteza se okoli 1.400 m v smeri sever–jug ter je v povprečju okoli 450 m široka. Izmerjena nadmorska višina je 533 m. Kljub obsežnosti terase I pri postojnskem letališču, je zaradi antropogenih vplivov malo lokacij primernih za vrtine. Izbrala sem zahodni rob južnega dela terase zahodno od regionalne ceste proti Ilirski Bistrici in južno od njenega odcepa proti Grobišču. Z ročnim vrtalnikom sem izvrtala 3,2 m globoko vrtino. Živoskalne podlage nisem dosegla. V prerezu sem ločila devet plasti sedimentov.(1) Globina 0 do 50 cm: prhka, svetlo rjava, fina prst, antropogeno premešana zaradi kmetijske obdelave območja.(2) Globina 50 do 100 cm: svetlo rjav, rahlo peščen sediment z redkimi sivimi progami.(3) Globina 100 do 150 cm: svetlo rjav, rahlo peščen sediment s sivimi progami in drobci črnega organskega gradiva.(4) Globina 150 do 200 cm: oranžen, meljast sediment z redkimi rjavimi in sivimi progamiter drobci črnega organskega gradiva.(5) Globina 200 do 230 cm: temno in svetlo rjav, drobnozrnat laminiran sediment.(6) Globina 230 do 280 cm: oranžen, meljast do peščen sediment(7) Globina 280 do 290 cm: oranžen, meljast sediment s plastmi rjavozelene, drobnozrnate laminirane ilovice.(8) Globina 290 do 310 cm: rjavozelena, drobnozrnata laminirana ilovica(9) Globina 310 do 320 cm: svetlo siva, fina ilovica.Za petrološke analize sem vzorčila gradivo iz štirih plasti:(5) vzorec I 68 iz globine 225 cm,(6) vzorec I 69 iz globine 250 cm,(8) vzorec I 70a iz globine 295 cm,(9) vzorec I 70b iz globine 320 cm. Z rentgensko difrakcijo so bili analizirani vzorci I 68, I 69, I 70a in I 70b. Sediment v vzorcu I 68 vsebuje: 55 % kremena, 22 % muskovita/illita, 15 % klorita in8 % Na-Ca-plagioklazov. Sediment v vzorcu I 69 vsebuje: 53 % kremena, 18 % muskovita/illita, 12 % klorita, 9% Na-Ca-plagioklazov in 8 % goethit/lepidokrokita. Sediment v vzorcu I 70a vsebuje: 58 % kremena, 25 % muskovita/illita in 17 %klorita. Sediment v vzorcu I 70b vsebuje: 64 % kalcita, 18 % kremena in muskovita/illita. 59Z rentgensko fluorescenco so bili analizirani vzorci I 68, I 69, I 70a in I 70b. Sediment v vzorcih I 68, I 69 in I 70a vsebuje predvsem SiO2, Al2O3, Fe2O3, K2O in MgO. Sediment v vzorcu I 70b vsebuje predvsem SiO2, CaO, Al2O3, Fe2O3, K2O in MgO. Granulometrično so bili analizirani vzorci I 69, I 70a in I 70b. Sediment v vzorcu I 69 vsebuje: 66,73 % melja, 16,8 % gline in 16,47 % peska. Po ameriškem teksturnem trikotniku ga uvrščamo v meljasto ilovico. Sediment v vzorcu I 70a vsebuje 59,05 % melja, 34,18 % peska in 6,77 % gline. Po ameriškem teksturnem trikotniku se uvrščamo v meljasto glineno ilovico. Sediment v vzorcu I 70b vsebuje 63,83 % melja, 34,03 % peska in 2,14 % gline. Po ameriškem teksturnem trikotniku ga uvrščamo v meljasto glineno ilovico.  Terasa I pri stari opekarni je jugovzhodno od naselja Hrašče in južno od naselja Mali Otok. V srednjem delu se nad teraso dviguje do 5 m višji flišni greben, po katerem je speljana regionalna cesta Postojna–Koper. Severno od grebena je uravnava v veliki meri izkoriščena za drevesnico Gozdnega gospodarstva Postojna. Na južni strani, kjer je več gospodarskih in stanovanjskih objektov, je pred stoletjem stala opekarna (Melik, 1955) v kateri so predelovali glino, ki so jo kopali v več kopih v ježi na južni strani terase. Skupaj obsega terasa I pri stari opekarni 0,20 km2. Terasa je od 130 do 1000 m široka. Na skrajnem zahodnem delu uravnave sem izmerila nadmorsko višino 535 m, ostali deli so na nadmorski višini 534 m.Za podrobnejšo analizo in vzorčenje gradiva sem izkoristila do 4 m globok usek v teraso I pri stari opekarni kjer se od glavne regionalne ceste Postojna–Koper loči pot proti območju, kjer so bili v preteklosti objekti stare opekarne (danes so tam novejše zgradbe zasebnega podjetja).V useku sem razkrila 1,5 m globok prerez. V prerezu sem ločila dve plasti.(1) Globina od 0 do 30 cm: antropogeno, premešano gradivo.(2) Globina od 30 do 150 cm: svetlo rjav peščen sediment z oranžnimi pegami in sivimilisami.Za petrološke analize sem vzorčila gradivo iz spodnje plasti:(2) vzorec I 33 iz globine 150 cm. Vzorec I 33 je bil analiziran z metodo rentgenske difrakcije. Sediment v vzorcu I 33 vsebuje: 37 % kremena, 30 % muskovita/illita, 17 % klorita, 9% kaolinita in 7 % Na-Ca-plagioklazov. Z rentgensko fluorescenco je bil analiziran vzorec I 33. Sediment v vzorcu I 33 vsebuje predvsem SiO2, Al2O3, Fe2O3, K2O in MgO. Vzorec I 33 je bil granulometrično analiziran. Sediment v vzorcu I 33 vsebuje 29,67 % peska, 60,95 % melja in 9,38 % gline. Po ameriškem teksturnem trikotniku ga uvrščamo v meljasto ilovico.  Naselje Mali Otok je na vzhodnem robu terase I pri Malem Otoku, ki se razteza proti zahodu. Na zahodu se je v teraso zarezal potok Mrzlek, ki je desni pritok Nanoščice, in s svojo dolino omejuje ostanek teraso I pri Malem Otoku na severni in vzhodni strani. Na južni strani jo od terase I pri stari opekarni loči dolina Ovčarske Mlake, od koder odteka občasni potok proti sotočju Nanoščice in Pivke. Površina ostanka terase I pri Malem Otoku je 0,31km2. V smeri vzhod–zahod se razteza okoli 1.100 m, široka je povprečno okoli 200 m. Izmerjena nadmorska višina terase je 533 m. V osrednjem delu terase I pri Malem Otoku sem z ročnim vrtalnikom izvrtala 3 m globoko vrtino, a nisem dosegla živoskalne flišne podlage. V prerezu sem ločila pet plasti sedimentov. (1) Globina 0 do 50 cm: svetlo rjava, fina, prhka prst, ki je antropogeno premešana.(2) Globina 50 do 130 cm: rjav, drobnozrnat sediment z oranžnimi pegami in sivimi lisami.(3) Globina 130 do 200 cm: siv, drobnozrnat sediment, masten na otip, z oranžnimi pegami.(4) Globina 200 do 290 cm: oranžkast, drobnozrnat sediment s sivimi laminami.(5) Globina 290 do 300 cm: oranžkasto-sivkast do zelenkast, meljast sediment.Za petrološke analize sem vzorčila gradivo iz dveh plasti:(4) vzorec I 71 iz globine 205 cm,(5) vzorec I 72 iz globine 295 cm. Z rentgensko difrakcijo sta bila analizirana vzorca I 71 in I 72. Sediment v vzorcu I 71 vsebuje: 77 % kremena, 12 % muskovita/illita in 11 % Na-Caplagioklazov. Sediment v vzorcu I 72 vsebuje: 69 % kremena, 14 % muskovita/illita, 13 % Na-Caplagioklazov in 4 % klorita.65Z rentgensko fluorescenco sta bila analizirana vzorca I 71 in I 72. Sediment v vzorcih I 71 in I 72 vsebuje predvsem SiO2, Al2O3, Fe2O3, in K2O.Granulometrično sta bila analizirana vzorca I 71 in I 72. Sediment v vzorcu I 71 vsebuje: 68,71 % melja, 16,21 % peska in 15,08 gline.Po ameriškem teksturnem trikotniku se uvršča v meljasto ilovico. Sediment v vzorcu I 72 vsebuje 61,14 % melja, 26,79 % gline in 12,07 peska. Po ameriškem teksturnem trikotniku se uvršča v meljasto ilovico.  Terasa I pri Zagonu je ohranjena jugovzhodno in južno od naselja Zagon. Je v pobočju med višjim flišnim grebenom na severu in dolino Nanoščice na zahodu in jugu. Površina terase jugozahodno od Zagona je 0,12 km2, široka je od 55 do 650 m. Izmerjena nadmorska višina je med 533 in 535 m.66V osrednjem delu terase I pri Zagonu, vzhodno od križišča, kjer se od ceste proti Zagonu odcepi pot za manjše športno letališče, sem z ročnim vrtalnikom izvrtala 3 m globoko vrtino. Živoskalne flišne podlage nisem dosegla. V prerezu vrtine sem ločila deset plasti sedimentov.(1) Globina 0 do 60 cm: svetlo rjav, fin sediment, ki je antropogeno premešan.(2) Globina 60 do 100 cm: rjav, drobnozrnat sediment s sivimi progami.(3) Globina 100 do 130 cm: rjavo-siv, drobnozrnat sediment z redkimi oranžnimi pegami.(4) Globina 130 do 150 cm: rjavo-sivo-oranžkast, drobnozrnat sediment, z drobci organskega gradiva.(5) Globina 150 do 170 cm: rjavo-sivo-oranžkast, meljast do peščen sediment.(6) Globina 170 do 180 cm: zelenkasto-rumenkast laminiran sediment.(7) Globina 180 do 250 cm: rjavo-sivo-oranžkast, meljast do peščen sediment.(8) Globina 250 do 270 cm: zeleno-rjav, drobnozrnat sediment.(9) Globina 270 do 280 cm: zeleno-rjav, drobnozrnat sediment, masten na otip, v katerem so mestoma ohranjene lamine.(10) Globina 280 do 300 cm: temno rjavo-zelen, peščen sediment s tršimi skupki, ki imajo premer okoli 2 mm.67Za petrološke analize sem vzorčila gradivo iz šestih plasti:(3) vzorec I 46 iz globine 105 cm,(4) vzorec I 47 iz globine 140 cm,(6) vzorec I 48 iz globine 175 cm,(8) vzorec I 50a iz globine 260 cm,(9) vzorec I 50b iz globine 275 cm,(10) vzorec I 51 iz globine 300 cm. Z rentgensko difrakcijo so bili analizirani vzorci I 46, I 47, I 48, I 50a, I 50b in I 51. Sediment v vzorcu I 46 vsebuje: 54 % kremena, 21 % muskovita/illita, 15 % Na-Caplagioklazov in 10 % klorita. Sediment v vzorcu I 47 vsebuje: 50 % kremena, 23 % muskovita/illita, 12 % klorita,10 % Na-Ca-plagioklazov in 5 % K-Na-glinencev. Sediment v vzorcu I 48 vsebuje: 39 % kremena, 21 % muskovita/illita, 16 % Na-Caplagioklazov in klorita ter 8 % K-Na-glinencev. Sediment v vzorcu I 50a vsebuje: 45 % kremena, 25 % muskovita/illita, 12 % Na-Caplagioklazov, 11 % klorita in 7 % kaolinita. Sediment v vzorcu I 50b vsebuje: 37 % kremena, 24 % muskovita/illita, 16 % klorita,11 % Na-Ca-plagioklazov, 7 % K-Na-glinencev in 5 % amfibola. Z rentgensko fluorescenco so bili analizirani vzorci I 47, I 48, I 50a, I 50b in I 51. Sediment v vzorcih I 47, I 48, I 50a, I 50b in I 51 vsebuje predvsem SiO2, Al2O3,Fe2O3, K2O in MgO. Granulometrično so bili analizirani vzorci I 47, I 48 in I 50a. Sediment v vzorcu I 47 vsebuje: 73,01 % melja, 15,95 % peska in 11,04 gline. Po ameriškem teksturnem trikotniku se uvršča v meljasto ilovico. Sediment v vzorcu I 48 vsebuje: 74,56 % melja, 15,43 % peska in 10,01 gline. Po ameriškem teksturnem trikotniku se uvršča v meljasto ilovico. Sediment v vzorcu I 50a vsebuje: 75,52 % melja, 21,26 % gline in 3,22 % peska. Po ameriškem teksturnem trikotniku se uvršča v meljasto ilovico. Testno sem izvrtala še drugo vrtino, in sicer na severozahodnem robu terase I pri Zagonu. Tako sem preverila globino sedimenta in podobnost gradiva s prejšnjo vrtino. Z ročnim vrtalnikom sem na globini 3 m dosegla živoskalno flišno podlago. S kvalitativno mehansko analizo na terenu sem ugotovila podobnost sedimenta s prvo vrtino v osrednjem delu terase I pri Zagonu. Severno od terase I pri Zagonu se površje postopno dviga. Prehod s terase na pobočje se kaže v povečanem naklonu ter s prehodom iz drobnozrnatega gradiva v podlagi terase na živoskalno flišno podlago na pobočju. Po pripovedovanju domačinov so območje terase v preteklosti uporabljali za njive, pobočja pa za travnike ali pašnike, ker oranje ni bilo možno. Flišni grebeni v Pivški kotlini so v dosedanji literaturi že bili omenjeni (Brodar, 1952;Gospodarič, 1978). Domnevali so, da so ostanek nekdanjega razgibanega rečnega reliefa v kotlini, ki so jo kasneje zapolnile naplavine do določenih nadmorskih višin. Vendar živoskalni grebeni ali ostanki akumuliranih naplavin niso nikoli bili podrobneje obravnavani ali preučeni. Da bi domnevo preverila, sem z meritvami električne upornosti tal preučila značilnosti gradiva v podlagi pobočja grebena in uravnave terase I pri Zagonu. Vzdolžni prerez sem izmerila od južnega roba flišnega grebena do zahodnega roba severnega dela terase I pri Zagonu v dolžini 40 m. Na razdalji od 15 do 20 m prehaja relief s pobočja s povprečnim naklonom 9,5° v uravnavo terase I z naklonom 2°.Razmik elektrod je bil 2 m, kar pomeni, da je bila električna upornost gradiva v podlagi merjena na 1 m natančno. Meritve sem opravila z metodama Schlumberger in Wenner. Rezultati obeh metod so pokazali, da ima gradivo na nagnjenem delu površja v celem navpičnem prerezu, od površja do globine 9 m, električno upornost nad 150 Ohm-m. Drobnozrnato gradivo v uravnanem delu merjenega profila ima v celem navpičnem prerezu, od površja do globine 9 m, električno upornost od 20 do 30 Ohm-m. Sprememba električne upornosti gradiva v podlagi na vzdolžnem prerezu sovpada s pregibom med pobočjem in uravnavo. Razlika v električni upornosti kaže na prehod iz živoskalne flišne podlage na pobočju v naplavine na uravnavi.  Terasa I pri Velikem Otoku je jugozahodno od naselja Veliko Otok in se razteza od severovzhoda proti jugozahodu. Severozahodno od terase odteka Črni potok v ponorno jamo Lekinka, na zahodni strani se je vanjo poglobila Nanoščica, ki se južno od terase I pri Velikem Otoku zliva s Pivko. Površina 780 m dolge in okoli 360 m široke terase I pri Velikem Otoku je 0,29 km2. Izmerjena nadmorska višina uravnave je 533 m. V osrednjem delu terase sem z ročnim vrtalnikom izvrtala 2,3 m globoko vrtino, s katero sem dosegla živoskalno flišno podlago. V prerezu vrtine sem ločila sedem plasti sedimentov.(1) Globina 0 do 50 cm: rjav, drobnozrnat sediment, ki je antropogeno premešan.(2) Globina 50 do 80 cm: rjav, peščen sediment z drobci črnega organskega gradiva.(3) Globina 80 do 170 cm: menjavanje rjavega in sivega drobnozrnatega sedimenta s sivimi progami, oranžnimi pegami in drobci črnega organskega gradiva.(4) Globina 170 do 180 cm: izrazito rumen, drobnozrnat sediment.(5) Globina 180 do 190 cm: živo rdeč, drobnozrnat sediment.(6) Globina 190 do 230 cm: temno rjav do oker, drobnozrnat sediment, masten na otip s sivimi progami.(7) Globina 230 do 240 cm: siv, drobnozrnat sediment, masten na otip.72Za petrološke analize sem vzorčila gradivo iz ene plasti:(7) vzorec I 74b iz globine 235 cm. Z rentgensko difrakcijo je bil analiziran vzorec I 74b. Sediment v vzorcu I 74b vsebuje: 58 % kremena, 16 % Na-Ca-plagioklazov, 11 % muskovita/illita, 9 % K-Na-glinencev in 6 % klorita. Z rentgensko fluorescenco je bil analiziran vzorec I 74b. Sediment v vzorcu I 74b vsebuje predvsem SiO2, Al2O3, Fe2O3, K2O in MgO. Granulometrično je bil analiziran vzorec I 74b. Sediment v vzorcu I 74b vsebuje 76,5 % melja, 14,11 % gline in 9,39 % peska. Po ameriškem teksturnem trikotniku sodi v meljasto ilovico. Ob južnem robu slepe doline Risnik je v polkrožnem zatrepu nad dnom slepe doline ohranjena uravnava v finozrnatih sedimentih, ki sem jo obravnavala v okviru terase Iv Pivški kotlini in jo imenovala Risnik – jug. Površina 60 m dolge in 25 m široke uravnave je0,01 km2. Izmerjena nadmorska višina terase je 532 m. V osrednjem delu uravnave sem z ročnim vrtalnikom izvrtala 1,5 m globoko vrtino (RIS-V 1)do živoskalne apnenčaste podlage. V prerezu vrtine so tri plasti sedimentov.(1) Globina 0 do 10 cm: humus.(2) Globina 10 do 120 cm: temno rjav, drobnozrnat sediment s številnimi drobci črnega organskega gradiva.(3) Globina 120 do 150 cm: svetlo rjav do oranžkast, drobnozrnat sediment.Za petrološke analize sem vzorčila gradivo iz spodnje plasti:(3) vzorec I 45 iz globine 150 cm. Z rentgensko difrakcijo je bil analiziran vzorec I 45. Sediment v vzorcu I 45 vsebuje: 43 % kremena, 21 % muskovita/illita, 18 % klorita,13 % Na-Ca-plagioklazov in 5 % K-Na-glinencev. Z rentgensko fluorescenco je bil analiziran vzorec I 45. Sediment v vzorcu I 45 vsebuje največ SiO2, Al2O3, Fe2O3, K2O in MgO. Granulometrično je bil analiziran vzorec I 45. Sediment v vzorcu I 45 vsebuje: 78,71 % melja, 17,7 % gline in 3,59 % peska. Po ameriškem teksturnem trikotniku sodi v meljasto ilovico.  Ostanek nižje uravnave v Pivški kotlini, ki pripada nižji terasi (terasa II) na nadmorski višini525 je nad območjem s toponimom Lese,  ki je nad desnim bregom Pivke. Terasa I Inad Lesami se razteza vzporedno s teraso I pri postojnskem letališču, od letališča do Zaloga pri Postojni. Površina terase II nad Lesami je 0,28 km2. Razteza se v smeri od juga proti severu v dolžini 1800 m, široka pa je povprečno od 50 do 200 m. Izmerjena nadmorska višina terase je 525 m. Terasa II pri Pasjih hišah je zahodno od industrijske cone med Kazarji in Zalogom pri Postojni, na območju s toponimom Pasje hiše. Površina terase je 0,15 km2. V smeri vzhod–zahod je dolga 500 m, v smeri sever–jug okoli 350 m. Izmerjena nadmorska višina terase je 525 m. Terasa II pri Ogradah je zahodno od sotočja Pivke in Nanoščice in vzhodno od terase I pri stari opekarni na nadmorski višini 533 m, na območju s toponimom Ograde. Površina terase II pri Ogradah je 0,11 km2. Razteza se okoli 350 m v smeri jugozahod–severovzhod v širini povprečno 130 m. Izmerjena nadmorska višina terase je 525 m. Terasa II pri Platah je južno od naselja Veliki Otok, na območju s toponimom Plati. Površina terase je 0,04 km2. Razteza se 500 m v smeri jugozahod–severovzhod, široka je povprečno 130 m. Izmerjena nadmorska višina terase je 525 m. Zahodno od slepe doline Risnik in vzhodno od terase I pri Zagonu je terasa II zahodno od Risnika. Južno od nje je recentna naplavna ravnica Črnega potoka. Površina terase IIz ahodno od Risnika je 0,06 km2. V smeri zahod–vzhod je dolga okoli 300 m, široka pa 150 m. Izmerjena nadmorska višina terase je 525 m.78V južnem delu terase sem z ročnim vrtalnikom izvrtala 2,6 m globoko ročno vrtino, a živoskalne matične podlage nisem dosegla. Globlje vrtanje ni bilo možno zaradi prevelike zbitosti gradiva. V navpičnem prerezu vrtine sem po barvi in na otip ločila sedem plasti sedimentov. (1) Globina 0 do 50 cm: temno rjav, rahlo meljast sediment z mnogo črnega organskega gradiva, ki je antropogeno premešan.(2) Globina 50 do 80 cm: oranžkast, rahlo peščen sediment.(3) Globina 80 do 100 cm: intenzivno oranžen, peščen sediment s trdimi skupki.(4) Globina 100 do 140 cm: temno oranžen, rahlo peščen sediment s svetlo oranžnimi pegami.(5) Globina 140 do 200 cm: menjavanje oranžnega, peščenega sedimenta s temno rjavimi pegami in progami, ter oranžkastega, drobnozrnatega sedimenta, ki je rahlo laminiran.(6) Globina 200 do 230 cm: oranžkast, peščen sediment z izrazito oranžnimi pegami.(7) Globina 230 do 260 cm: oranžkast, peščen sediment s sivimi progami.Za petrološke analize sem vzorčila gradivo iz treh plasti:(3) vzorec I 53 iz globine 90 cm,(5) vzorec I 54 iz globine 150 cm,(6) vzorec I 55 iz globine 210 cm.Z rentgensko difrakcijo so bili analizirani vzorci I 53, I 54 in I 55. Sediment v vzorcu I 53 vsebuje: 44 % kremena, 21 % muskovita/illita, 19 % klorita in16 % Na-Ca-plagioklazov. Sediment v vzorcu I 54 vsebuje: 38 % kremena, 24 % muskovita/illita, 22 % klorita,10 % Na-Ca-plagioklazov in 6 % K-Na-glinencev. Sediment v vzorcu I 55 vsebuje: 38 % kremena, 19 % muskovita/illita, 17 % klorita,16 % Na-Ca-plagioklazov in 10 % K-Na-glinencev. Z rentgensko fluorescenco so bili analizirani vzorci I 53, I 54 in I 55. Sediment v vzorcih I 53, I 54 in I 55 vsebuje predvsem SiO2, Al2O3, Fe2O3, K2O in MgO. Granulometrično je bil analiziran vzorec I 54. Sediment v vzorcu I 54 vsebuje 66,13 % melja, 24,6 % peska in 9,27 % gline. Po ameriškem teksturnem trikotniku ga uvrščamo med meljasto ilovico. Na severni strani slepe doline Risnik je uravnava v finozrnatih sedimentih na nadmorski višini525 m, ki jo vzporejam z nivojem nižje terase v Pivški kotlini (terasa II) na nadmorski višini 525 m. Površina uravnave, ki jo obravnavam kot teraso II na severni strani Risnika, je 0,02 km2. V smeri zahod–vzhod se razteza 160 m, široka je 60 m. Izmerjena nadmorska višina uravnave je 525 m. Na vzhodnem delu uravnave sem z ročnim vrtalnikom izvrtala 0,4 m globoko vrtino (RIS 1)do živoskalne podlage. V navpičnem prerezu vrtine sem po barvi in na otip ločila eno plast sedimenta.(1) Globina 0 do 40 cm: temno rjav, drobnozrnat sediment s črnim organskim gradivom.Za petrološke analize sem vzorčila gradivo iz dna vrtine:(1) vzorec I 41 iz globine 40 cm.V osrednjem delu uravnave sem z ročnim vrtalnikom izvrtala 2 m globoko vrtino (RIS 2), pri čemer živoskalne matične podlage nisem dosegla. V navpičnem prerezu vrtine sem po barvi in na otip ločila šest plasti sedimentov. (1) Globina 0 do 30 cm: temno rjav, meljast do peščen sediment.(2) Globina 30 do 60 cm: svetlo rjav, drobnozrnat sediment z drobci črnega organskega gradiva.(3) Globina 60 do 100 cm: svetlo rjav, drobnozrnat sediment, z oranžnimi pegami, sivimi progami in drobci črnega organskega gradiva.(4) Globina 100 do 150 cm: sivo-oranžno-rjav, drobnozrnat sediment, ki je rahlo laminiran, z drobci črnega organskega gradiva.(5) Globina 150 do 170 cm: rjav, peščen sediment z oranžnimi pegami in sivimi progami, s slabo ohranjenimi laminami.(6) Globina 170 do 200 cm: menjavanje rjavega, peščenega sedimenta in rjavega, drobnozrnatega sedimenta z opaznimi laminami. Za petrološke analize sem vzorčila gradivo iz dveh plasti:(4) vzorec I 42 iz globine 130 cm,(5) vzorec I 43 iz globine 165 cm. Z rentgensko difrakcijo so bili analizirani vzorci I 41, I 42 in I 43. Sediment v vzorcu I 41 vsebuje: 57 % kremena, 25 % muskovita/illita, 11 % klorita in7 % Na-Ca-plagioklazov. Sediment v vzorcu I 42 vsebuje: 48 % kremena, 25 % muskovita/illita, 9 % klorita, Na-Ca-plagioklazov in K-Na-glinencev. Sediment v vzorcu I 43 vsebuje: 36 % kremena, 28 % Na-Ca-plagioklazov, 17 % muskovita/illita, 12 % klorita in 7 % kaolinita. Z rentgensko fluorescenco so bili analizirani vzorci I 41, I 42 in I 43. Sediment v vzorcih I 41, I 42 in I 43 vsebuje predvsem SiO2, Al2O3, Fe2O3, K2O in MgO. Granulometrično sta bila analizirana vzorca I 42 in I 43. Sediment v vzorcu I 42 vsebuje 69,55 % melja, 17,9 % gline in 12,55 % peska. Po ameriškem teksturnem trikotniku ga uvrščamo v meljasto ilovico. Sediment v vzorcu I 43 vsebuje 45,31 % peska, 43,55 % melja in 11,14 % gline.83Po ameriškem teksturnem trikotniku ga uvrščamo v ilovico.  Površje Postojnskega krasa razčlenjujejo škraplje in vrtače ter številni jamski vhodi in udornice. Sledi paleopoplav na Postojnskem krasu sem našla predvsem v dneh udornic, ki so pogosto uravnana z naplavinami drobnozrnatih sedimentov. Dna teh udornic najvišje poplave v recentnih hidroloških razmerah ne dosežejo več (Stepišnik, 2006), zato predpostavljam, da bi naplavine lahko kazale na hidrološke razmere v preteklosti. Na terenu sem podrobno pregledala udornice Staro Apnenico, Kafrno dolino, Veliko in Malo Jeršanovo dolino, Koliševko 1 in 2, Dolgo dolino, Drčo dolino, Črno jamo, Vodni dol, Kozjo jamo in Pivko jamo. Da bi lahko primerjala petrološke lastnosti naplavin iz teras v Pivški kotlini in naplavin iz podzemlja z naplavinami na površju Postojnskega krasa, sem izbrala udornice, ki so v neposredni bližini preučevanih jamskih rovov Postojnskega jamskega84sistema. Podrobneje sem morfografsko in morfometrično analizirala udornice (1) Stara Apnenica, (2) Velika Jeršanova dolina in (3) Vodni dol. Dodatno sem analizirala še drobnozrnate sedimente (4) nad Postojnsko jamo, ki so na površju v vrtačah in zaplatah med škrapljami. Podor pod njenim dnom prekinja podzemni rov med Otoško jamo in Zgornjim Tartarjem v Postojnski jami. Dno udornice je zapolnjeno z drobnozrnatimi naplavinami do nadmorske višine 553 m. Po odložitvi naplavin je prišlo do intenzivnega spiranja gradiva v podzemlje in posedanja, saj je dno na severovzhodni strani poglobljeno za okoli 5 do 10 m in uravnano na nadmorski višini okoli 545 m. Poglabljanje dnov udornic je najpogosteje posledica aktivnega odnašanja gradiva izpod udornic v podzemlju z aktivnim vodnim tokom (Stepišnik, 2010). V primeru Stare Apnenice bi to pomenilo, da se je obnovil vodni tok v rovih Otoške jame in Zgornjega Tartarja, ki so na nadmorski višini od 520 do 540 m. Toda kraška voda v recentnih hidroloških razmerah na tem območju seže le do višine 510 m. Ker v dnu udornice ni aktivnih grezov, predvidevam, da spiranje gradiva v podzemlje trenutno ni zelo intenzivno. V osrednjem delu udornice sem z ročnim vrtalnikom izvrtala 0,7 m globoko vrtino (SAP).Kljub več poskusom globlje vrtanje ni bilo mogoče, zaradi številnih skal s pobočja, ki so med drobnozrnatim gradivom. V navpičnem prerezu vrtine sem po barvi in na otip ločila dve plasti sedimenta.(1) Globina 0 do 10 cm: humus.(2) Globina 10 do 70 cm: temno rjav do rdečkast, drobnozrnat sediment, mestoma koščki grušča s pobočja.Za petrološke analize sem vzorčila gradivo iz dna prereza:(2) vzorec I 10 iz globine 70 cm.Za primerjavo z gradivom v dnu udornice Stare Apnenice, sem vzorčila sedimente v dnu vrtače nad udornico. Vrtača je 160 m jugovzhodno od Stare Apnenice in je 5 m globoka. Dno zapolnjuje drobnozrnato gradivo, v katerega sem z ročnim vrtalnikom izvrtala 1,5 m globoko vrtino (SAP-V). Živoskalne podlage nisem dosegla, globlje vrtanje ni bilo možno zaradi prevelike zbitosti gradiva. V navpičnem prerezu vrtine sem po barvi in na otip ločila tri plasti sedimenta.(1) Globina 0 do 70 cm: rjavo-rdečkast, drobnozrnat sediment.(2) Globina 70 do 90 cm: rjavo-rdečkast, drobnozrnat sediment s črnim organskim gradivom.(3) Globina 90 do 150 cm: rjav, drobnozrnat sediment z drobci črnega organskega gradiva.Za petrološke analize sem vzorčila gradivo iz dveh plasti:(2) vzorec I 11 iz globine 80 cm.(3) vzorec I 12 iz globine 150 cm.86Z rentgensko difrakcijo so bili analizirani vzorci I 10, I 11 in I 12. Sediment v vzorcu I 10 vsebuje: 46 % kremena, 19 % muskovita/illita, 11 % Na-Caplagioklazov, 10 % klorita, 9 % K-Na-glinencev in 5 % kaolinita. Sediment v vzorcu I 11 vsebuje: 45 % kremena, 26 % muskovita/illita, 13 % Na-Caplagioklazov, 11 % klorita in 5 % K-Na-glinencev. Sediment v vzorcu I 12 vsebuje: 56 % kremena, 18 % klorita, 14 % muskovita/illita, 8% Na-Ca-plagioklazov in 4 % K-Na-glinencev.Z rentgensko fluorescenco so bili analizirani vzorci I 10, I 11 in I 12. Sediment v vzorcu I 10 vsebuje predvsem SiO2, CaO, Al2O3, Fe2O3, K2O, MgO, TiO2in CaO. Sediment v vzorcih I 11 in I 12 vsebuje predvsem SiO2, Al2O3, Fe2O3, K2O, MgO inTiO2.Granulometrično je bil analiziran vzorec I 10. Sediment v vzorcu I 10 vsebuje 79,63 % melja, 17,94 % gline in 2,43 % peska. Po ameriškem teksturnem trikotniku ga uvrščam v meljasto ilovico.  Udornica Velika Jeršanova dolina je vzhodno od Poljanskega vrha in južno od gozdne ceste, ki povezuje Postojno in Pivko jamo. Od ponornega roba Pivške kotline je oddaljena1,5 km. Podor pod udornico v podzemlju zapira oziroma končuje Pisani rov Postojnske jame. Dno udornice zapolnjujejo drobnozrnati sedimenti do nadmorske višine 540 m. Višina sedimentov se ujema z višino poplavne ilovice med plastmi stalaktitov, ki sega v Pisanem rovu do nadmorske višine 540 m. Odlagala naj bi se med 270 in 76 ka BP ter v več mlajših obdobjih (Gospodarič, 1976; 1981; Zupan, 1991). V dnu udornice je več ostankov kop apnenic. Da bi zmanjšala verjetnost zajema antropogeno premešanega gradiva, sem za vrtine izbrala južni rob uravnave v dnu, kjer so bile sledi človekovih posegov najmanj opazne. Z ročnim vrtalnikom sem izvrtala 0,9 m globoko vrtino(VJER). Globlje vrtanje ni bilo mogoče, zaradi številnih skal s pobočja, ki so med drobnozrnatim gradivom. V navpičnem prerezu vrtine sem po barvi in na otip ločila dve plasti sedimenta.(1) Globina 0 do 10 cm: humus.(2) Globina 10 do 90 cm: svetlo rjav, drobnozrnat sediment, masten na otip.Za petrološke analize sem vzorčila gradivo iz dna vrtine:(2) vzorec I 14 iz globine 90 cm.Za primerjavo sedimentov v dnu udornice z drugim drobnozrnatim gradivom na površju sem vzorčila sedimente v vrtači okoli 80 m južno od udornice. Vrtača je 2 m globoka in od 10 do15 m široka. Dno zapolnjuje drobnozrnato gradivo. Z ročnim vrtalnikom sem izvrtala 0,9 m globoko vrtino (VJER-V). Živoskalne matične podlage nisem dosegla, a zaradi prevelike zbitosti gradiva globlje vrtanje ni bilo možno. V navpičnem prerezu vrtine sem po barvi in na otip določila eno homogeno plast sedimenta.(1) Globina 0 do 90 cm: svetlo rjav do oker, zelo zbit drobnozrnat sediment. Za petrološke analize sem vzorčila gradivo iz dna vrtine:(1) vzorec I 15 iz globine 90 cm. Z rentgensko difrakcijo sta bila analizirana vzorca I 14 in I 15. Sediment v vzorcu I 14 vsebuje: 49 % kremena, 20 % muskovita/illita, 13 % klorita,10 % Na-Ca-plagioklazov in 8 % K-Na-glinencev. Sediment v vzorcu I 15 vsebuje: 52 % kremena, 19 % muskovita/illita, 16 % klorita, 8% Na-Ca-plagioklazov in 5 % K-Na-glinencev. Z rentgensko fluorescenco sta bila analizirana vzorca I 14 in I 15. Sediment v vzorcih I 14 in I 15 vsebuje predvsem SiO2, Al2O3, Fe2O3, K2O, MgO inTiO2.Granulometrično je bil analiziran vzorec I 14. Sediment v vzorcu I 14 vsebuje 78,04 % melja, 14,4 % gline in 7,56 % peska.Po ameriškem teksturnem trikotniku ga uvrščam v meljasto ilovico.  Udornica Vodni dol je v osrednjem delu Postojnskega krasa. Od ponornega roba Pivške kotline je oddaljena okoli 2 km. Udornica se razteza v smeri od jugozahoda proti severovzhodu. Dno zapolnjujejo naplavine na nadmorski višini 497 m z več aktivnimi grezi. Ti kažejo na intenzivno spiranje gradiva izpod udornice v podzemlju. Gladina podzemne vode se na območju Vodnega dola dvigne vsaj do nadmorske višine 492 m, kar lahko spremljamo v bližnjih Črni in Pivka jami. V osrednjem delu dna udornice sem z ročnim vrtalnikom izvrtala 3,1 m globoko vrtino (VODO). V navpičnem prerezu vrtine sem po barvi in na otip ločila sedem plasti sedimenta.(1) Globina 0 do 50 cm: temno rjav, drobnozrnat sediment z drobci črnega organskega gradiva.(2) Globina 50 do 100 cm: rjav, drobnozrnat sediment.(3) Globina 100 do 110 cm: rjav, drobnozrnat sediment z drobci črnega organskega gradiva.(4) Globina 110 do 250 cm: svetlo rjav, drobnozrnat do meljast sediment, ki ima ponekod črno prevleko in lamine.(5) Globina 250 do 260 cm: oranžkast, drobnozrnat sediment z drobci črnega organskega gradiva.(6) Globina 260 do 290 cm: menjavanje oranžnih, oker in zelenkastih lamin, v sedimentu več trših skupkov sedimenta.(7) Globina 290 do 310 cm: oranžna, drobnozrnata ilovica z izrazitimi sivozelenimilaminami.Za petrološke analize sem vzorčila gradivo iz treh plasti:(4) vzorec I 84 iz globine 140 cm,(5) vzorec I 85 iz globine 255 cm,(7) vzorec I 86 iz globine 300 cm. Z rentgensko difrakcijo so bili analizirani vzorci I 84, I 85 in I 86. Sediment v vzorcu I 84 vsebuje: 51 % kremena, 21 % muskovita/illita, 17 % klorita in11 % K-Na-glinencev. Sediment v vzorcu I 85 vsebuje: 54 % kremena, 32 % muskovita/illita, 7 % klorita,5% Na-Ca-plagioklazov in 2 % goethit/lepidokrokita. Sediment v vzorcu I 86 vsebuje: 62 % kremena, 20 % muskovita/illita, 16 % klorita in2 % goethit/lepidokrokita. Z rentgensko fluorescenco so bili analizirani vzorci I 84, I 85 in I 86. Sediment v vzorcih I 84, I 85 in I 86 vsebuje predvsem SiO2, Al2O3, Fe2O3, K2O in MgO. Granulometrično je bil analiziran vzorec I 86. Sediment v vzorcu I 86 vsebuje 60,09 % melja, 34,43 % gline in 5,48 % peska. Po ameriškem teksturnem trikotniku ga uvrščam v meljasto glineno ilovico. Za primerjavo drobnozrnatih sedimentov na površju Postojnskega krasa in sedimentov iz Postojnskega jamskega sistema sem vzorčila sedimente neposredno nad vhodnim delom Postojnske jame.Za vzorčenje sem izbrala zaplato drobnozrnatega gradiva na uravnanem površju nad strmim ponornim robom Pivške kotline 150 m severovzhodno od ponora Pivke. V osrednjem delu kotanje sem na globini 0,25 m (NPJ 1) dosegla živoskalno matično podlago. Kljub več poskusom globlje vrtine zaradi plitkosti sedimenta, ni bilo možno izvrtati. V navpičnem prerezu vrtine NPJ 1 sem po barvi in na otip ločila dve plasti sedimenta.(1) Globina 0 do 10 cm: humus.(2) Globina 10 do 25 cm: temno rjav do rdečkast, drobnozrnat sediment, masten na otip.Za petrološke analize sem vzorčila gradivo iz dna vrtine:(2) vzorec I 9 iz globine 25 cm. Sediment s površja nad Postojnsko jamo sem vzorčila v cestnem useku (NPJ 2), 280 m vzhodno od ponora Pivke. V useku so razkrite škraplje in razpoke, ki so zapolnjene z drobnozrnatimi sedimenti. V globini 1 m od površja, sem v škraplji vzorčila rdečkast, drobnozrnat sediment za petrološke analize:(1) vzorec I 13 iz globine 100 cm. Z rentgensko difrakcijo je bil analiziran vzorec I 13. Sediment v vzorcu I 13 vsebuje: 64 % kremena, 14 % muskovita/illita, 7 % K-Naglinencev, 6 % kaolinita, 5 % K-Na-glinencev ter 2 % klorita in kalcita. Z rentgensko fluorescenco sta bila analizirana vzorca I 9 in I 13. Sediment v vzorcu I 9 vsebuje predvsem SiO2, Al2O3, Fe2O3, K2O, MgO in TiO2. Sediment v vzorcu I 13 vsebuje predvsem SiO2, Al2O3, Fe2O3, CaO, K2O in MgO. Analiza morfoloških značilnosti jam v Pivški kotlini je pokazala, da prevladujejo vodoravni jamski rovi v katerih so pogosto ohranjene različne naplavine. V recentnih hidroloških razmerah so aktivni zgolj najnižji rovi, številni višji rovi pa so nad najvišjo višino, ki jo doseže gladina podzemne vode. Drobnozrnate naplavine s horizontalno laminacijo v hidrološko neaktivnih rovih bi lahko kazale na hidrološke razmere v preteklosti in jih v nadaljnjih analizah obravnavam kot sledi paleopoplav.Za Zgornjo Pivško kotlino so značilni spodmoli in do 50 m dolge hidrološko neaktivne vodoravne jame. V njih sem našla horizontalne skalne zajede, ki nastanejo ob stiku naplavin z živoskalnimi jamskimi stenami. Naplavine v jamah niso ohranjene, saj so bile v celoti odstranjene z arheološkimi izkopavanji, ko so v drugi polovici 20. stoletja preučevali paleolitik v Pivški kotlini (Brodar, 1950; 1952; 1990; Osole, 1963; 1966; 1967). Podatke o naplavinah sem zato črpala iz arheološke literature. V Spodnji Pivški kotlini na vzhodni strani kotline je ob ponornem robu velika gostota jam. Sledi paleopoplav sem našla predvsem v Postojnski jami, kjer so se zaradi obsežnosti jamskih rovov lahko odložile največje količine naplavin, ki so tam tudi najbolje ohranjene, vsaj v primerjavi z naplavinami v ostalih jamah Pivške kotline. Večina podrobneje preučenih drobnozrnatih naplavin je odložena na nadmorski višini od 528 do 534 m. Najvišje so na nadmorski višini 545 m, najnižje na 520 m. Glavni vhod v Postojnsko jamo in ponor Pivke vodita v vhodno dvorano, Veliki dom. Od tam odteka Pivka po nižji etaži, rovu Podzemeljska Pivka, na nadmorski višini od 511 do 496 m, do prvega sifona v Magdalena jami. Glavni rov, Stare jame, ki je izkoriščen za turistične namene, je na nadmorski višini 529 do 520 m pod Veliko goro. Od Starih jam se odcepi večstranskih rovov: Rov novih podpisov, Male jame, Rov brez imena, Pisani rov, Čarobni vrt, Ruski rov, Lepe jame, Spodnji Tartar in Zgornji Tartar. Podrobno analizirani prerezi naplavin v Postojnski jami so (1) v Rovu novih podpisov, (2)Plesni dvorani, (3) Rovu brez imena, (4) Pisanem rovu, (5) pod Veliko goro, na štirih lokacijah (6, 7, 8, 9) v Zgornjem Tartarju ter (10) v Spodnjem Tartarju. Zunaj Postojnske jame sem podrobneje analizirala še naplavine v (11) Hauptmanovem kevdrcu in (12) Spodmolu v Koliševki. Rov novih podpisov se od Starih jam cepi kmalu za vhodno dvorano Veliki dom, kjer se Stare jame usmerijo proti severovzhodu, Rov novih podpisov pa proti jugu. Ob urejanju turističnih poti v 30. letih 20. stoletja, so odkopali skrajni južni del rova, ki ga je zapolnjeval pobočni grušč, in ga povezali s površjem. V notranjih delih rova so že med obema svetovnima vojnama postavili biospeleološko postajo za preučevanje podzemnih živali. Južni del rova zau metnim vhodom se imenuje Proteusova jama – Vivarij, kjer je danes biospeleološka razstava podzemnega okolja (Postojnska jama, 2013). Rdeči, drobnozrnati sedimenti, prekriti s sigo zapolnjujejo ves Rov novih podpisov, ki ima ravno dno na nadmorski višini 530 m. Ob ureditvi poti do Vivarija so pri umetnem vhodu v južni del rova razkrili 4,16 m visok prerez skozi sedimente. V navpičnem prerezu sem po barvi in na otip ločila enajst plasti različnih sedimentov. Globina 0 do 5 cm: siga, čista, kristalna. Globina 5 do 25 cm: rdeč, drobnozrnat sediment. Globina 25 do 30 cm: siga, čista, kristalna. Globina 30 do 40 cm: rdeč, drobnozrnat sediment. Globina 40 do 45 cm: siga, čista, kristalna. Globina 45 do 90 cm: rdeč, drobnozrnat sediment z zelo slabo ohranjenimi laminami. Globina 90 do 190 cm: groborobati grušč z rjavim, drobnozrnatim sedimentom. Globina 190 do 205 cm: siga, čista, mokasta. Globina 205 do 206 cm: črna plast z drobci oglja. Globina 206 do 286 cm: drobni grušč z oranžnorjavim, drobnozrnatim sedimentom. Grušč je ostrorobat in močno cementiran s kalcitnim vezivom. Usmerjen je v notranjost rova. Globina 286 do 416 cm: groborobati grušč s sivo do zeleno-rumenim, peščenim sedimentom. Grušč je slabo cementiran.Za petrološke analize sem vzorčila gradivo iz zgornje plasti:(6) vzorec I 28 iz globine 60 cm. Z rentgensko difrakcijo je bil analiziran vzorec I 28. Sediment v vzorcu I 28 vsebuje: 47 % kremena, 24 % muskovita/illita, 18 % klorita, 7% K-Na-glinencev in 4 % kaolinita. Z rentgensko fluorescenco je bil analiziran vzorec I 28. Sediment v vzorcu I 28 vsebuje predvsem SiO2, Al2O3, Fe2O3,CaO, K2O, TiO2 in MgO. Granulometrično je bil analiziran vzorec I 28. Sediment v vzorcu I 28 vsebuje: 68,61 % melja, 21,9 % gline in 9,49 % peska. Po ameriškem teksturnem trikotniku ga uvrščam v meljasto ilovico. Plesna dvorana je okoli 500 m od vhoda v Postojnsko jamo, kjer se rov Stare jame nekoliko razširi. Na vzhodni strani se iz dvorane cepi 20 m dolg stranski rov, ki je povprečno 3 m širok in od 1 do 5 m visok. Ravno dno rova je na nadmorski višini 528 m, kakor tudi dno preostalega dela Plesne dvorane. Dno prekriva tanka plast sige in nekaj stalagmitov. Pod sigo rov zapolnjujejo drobnozrnati sedimenti. V 60. letih 20. stoletja so v sedimentih v dnu rova arheologi izkopali dve sondi (Brodar,1966). Izkopana prereza sem uporabila za podrobnejšo analizo plasti sedimentov v rovu. V prerezu v osrednjem delu rova sem po barvi in na otip ločila štiri plasti sedimentov. (1) Globina 0 do 5 cm: kristalna siga z izrazitimi plastmi, med katerimi je rdečkast drobnozrnat sediment.(2) Globina 5 do 80 cm: rdeč, drobnozrnat sediment s slabo ohranjenimi laminami.99(3) Globina 80 do 160 cm: rdeč, rahlo meljast sediment brez lamin, v katerem so kosi sige v sekundarni legi.(4) Globina 160 do 180 cm: rdeč, rahlo meljast sediment brez lamin s kosi grušča, ki je ponekod zasigan.Za petrološke analize sem vzorčila gradivo iz dveh plasti:(2) vzorec I 25 iz globine 60 cm,(3) vzorec I 27 iz globine 130 cm. V prerezu v končnem delu rova sem po barvi in na otip ločila tri plasti sedimentov. (1) Globina 0 do 5 cm: kristalna siga z izrazitimi vodoravnimi plastmi.(2) Globina 5 do 65 cm: rdeč, nekoliko laminiran drobnozrnat sediment z redkimi oker pegami in nekaj drobci črnega organskega gradiva.(3) Globina 65 do 80 cm: rdeč, drobnozrnat sediment s kosi sige v sekundarni legi.Za petrološke analize sem vzorčila gradivo iz ene plasti:(2) vzorec I 23 iz globine 15 cm, s katerim sem zajela zlasti oker pege in drobce oglja, ter vzorec I 24 iz globine 50 cm, s katerim sem zajela rdeči laminirani sediment. Z rentgensko difrakcijo so bili analizirani vzorci I 23, I 25 in I 27. Sediment v vzorcu I 23 vsebuje: 47 % kremena, 24 % muskovita/illita, 18 % klorita, 7% K-Na-glinencev in 4 % kaolinita. Sediment v vzorcu I 25 vsebuje: 47 % kremena, 24 % muskovita/illita, 18 % klorita, 7% K-Na-glinencev in 4 % kaolinita.100Sediment v vzorcu I 27 vsebuje: 47 % kremena, 24 % muskovita/illita, 18 % klorita, 7% K-Na-glinencev in 4 % kaolinita.Z rentgensko fluorescenco so bili analizirani vzorci I 23, I 24, I 25 in I 27. Sediment v vzorcih I 23, I 24, I 25 vsebuje predvsem SiO2, Al2O3, Fe2O3, K2O, CaO, MgO in TiO2. Sediment v vzorcu I 27 vsebuje predvsem SiO2, Al2O3, Fe2O3, CaO, K2O in TiO2.Granulometrično so bili analizirani vzorci I 23, I 25 in I 27 Sediment v vzorcu I 23 vsebuje 56,02 % melja, 42,41 % peska in 1,57 % gline. Po ameriškem teksturnem trikotniku ga uvrščam v meljasto ilovico. Sediment v vzorcu I 25 vsebuje 59,37 % melja, 39,94 % peska in 0,69 % gline. Po ameriškem teksturnem trikotniku ga uvrščam v meljasto ilovico. Sediment v vzorcu I 27 vsebuje 48,33 % melja, 47,58 % peska in 4,09 % gline. Po ameriškem teksturnem trikotniku ga uvrščam v peščeno ilovico.  Okoli 1300 m od vhoda v Postojnsko jamo se od Starih jam odcepi Rov brez imena. Poteka v smeri severozahod–jugovzhod. Rov je povprečno več kot 5 m širok in visok. Dno je na nadmorski višini 529 m, a se višina spreminja zaradi posameznih podornih blokov in neenakomernega odlaganja sige. Ob arheoloških (Brodar, 1966) in speleoloških (Gospodarič,1976) raziskavah so na več mestih v dnu rova izkopali 1 m globoke poskusne sonde. Iz prerezov je razvidno, da rov pod sigo povsod zapolnjujejo drobnozrnati sedimenti. V začetnem delu rova sem izkopala 0,5 m globok prerez v sedimente, v katerem sem ločila štiri plasti sedimentov.(1) Globina 0 do 5 cm: siga, kristalna, v zgornjem delu je rahlo siva zaradi saj, ki so se odložile, ko so v preteklosti jamo obiskovali z baklami.(2) Globina 5 do 35 cm: rdečkast, drobnozrnat sediment z nekaj koščki sige v sekundarni  legi.(3) Globina 35 do 40 cm: siga, kristalna in čista.(4) Globina 40 do 50 cm: rdečkast, drobnozrnat sediment. Za petrološke analize sem vzorčila sediment iz druge plasti:(2) vzorec I 2 iz globine 30 cm.103Z rentgensko difrakcijo je bil analiziran vzorec I 2. Sediment v vzorcu I 2 vsebuje: 36 % kremena, 18 % kalcita, 17 % muskovita/illita, 13% klorita, 9 % Na-Ca-plagioklazov in 7 % K-Na-glinencev. Z rentgensko fluorescenco je bil analiziran vzorec I 2. Sediment v vzorcu I 2 vsebuje predvsem SiO2, Al2O3, CaO, Fe2O3, K2O in MgO. Granulometrično je bil analiziran vzorec I 2. Sediment v vzorcu I 2 vsebuje 63,88 % melja, 29,86 % peska in 6,26 % gline. Po ameriškem teksturnem trikotniku ga uvrščam v meljasto ilovico. Okoli 1400 m od vhoda v Postojnsko jamo se od Starih jam odcepi Pisani rov. Poteka v smeri jugozahod–severovzhod. Povprečno je več kot 10 m širok in visok in ima uravnano dno. V začetnem delu je na nadmorski višini 533 m, do konca 800 m dolgega rova se spusti na nadmorsko višino 531 m. Dno v prvi polovici rova gradijo drobnozrnatimi sedimenti, ki jih na več mestih prekriva siga ali podorni bloki. Da je spodaj takšno gradivo, je opazno zgolj po obliki sige, ki ga prekriva. Končni deli rova so povsem zasigani.Za vzorčenje drobnozrnatega gradiva sem izbrala območje ob vhodu v rov na nadmorski višini 533 m. V prerezu (PIS1) sem ločila dve plasti sedimentov.(1) Globina 0 do 1 cm: siga, kristalna, rahlo siva zaradi saj, ki so se odložile v rovu, ko so v preteklosti jame obiskovali z baklami.(2) Globina 1 do 40 cm: rdeč do rjav, drobnozrnat sediment.Za petrološke analize sem vzorčila sediment iz druge plasti:(2) vzorec I 1 iz globine 40 cm. Druga lokacija vzorčenja v Pisanem rovu je bila nekaj deset metrov dlje od prvega mesta vzorčenja, na nadmorski višini 530 m. V prerezu (PIS 2) sem ločila štiri plasti sedimentov.(1) Globina 0 do 2 cm: siga, kristalna, rahlo siva zaradi saj, ki so se odložile, ko so v preteklosti jame obiskovali z baklami.(2) Globina 2 do 40 cm: rdeč do rjav, drobnozrnat sediment.(3) Globina 40 do 45 cm: siga, kristalna in čista, odložena pod kotom 45°, zato domnevam, da bi lahko bila v sekundarni legi.(4) Globina 45 do 50 cm: rdeč do rjav, drobnozrnat sediment. Za petrološke analize sem vzorčila sediment iz najnižje plasti:(4) vzorec I 4 iz globine 50 cm. Z rentgensko difrakcijo sta bila analizirana vzorca I 1 in I 4. Sediment v vzorcu I 1 vsebuje: 33 % kremena, 20 % muskovita/illita in Na-Caplagioklazov, 14 % klorita, 8 % kalcita in 5 % K-Na-glinencev. Sediment v vzorcu I 4 vsebuje: 29 % kremena, 27 % kalcita, 16 % kaolinita, 12 % muskovita/illita, 9 % klorita in 7 % dolomita.Z rentgensko fluorescenco sta bila analizirana vzorca I 1 in I 4. Sediment v vzorcu I 1 vsebuje predvsem SiO2, Al2O3, Fe2O3, CaO, K2O in MgO. Sediment v vzorcu I 4 vsebuje predvsem SiO2, Al2O3, Fe2O3, K2O in MgO. Granulometrično sta bila analizirana vzorca I 1 in I 4. Sediment v vzorcu I 1 vsebuje 72,97 % melja, 13,72 % gline in 13,31 % peska.105Po ameriškem teksturnem trikotniku ga uvrščam v meljasto ilovico. Sediment v vzorcu I 4 vsebuje 53,46 % melja, 39,39 % peska in 7,15 % gline. Po ameriškem teksturnem trikotniku ga uvrščam v meljasto ilovico. Z radiometrično metodo 14C je bil datiran vzorec sige S 4. Rezultat datacije je pokazal, da je siga v vzorcu S 4 stara več kot 43,5 ka. Zgornja starostna meja ni bila določena, ker je bil presežen domet metode. Velika gora ali Kalvarija je največja dvorana v Postojnskem jamskem sistemu. Je na koncu Starih jam, kjer je končna postaja turistične železnice. Od Velike gore se proti severu nadaljujeta rova Lepe jame in Ruski rov, ki sta z umetnim tunelom povezana s Črno jamo. Proti vzhodu se cepi stranski rov Čarobni vrt, proti jugozahodu se dvorana rahlo zoži v Koncertno dvorano. Od tam se nadaljuje jamski rov Tartar, ki se v zaključnem delu cepi na Zgornji in Spodnji Tartar. V osrednjem delu Velike gore je več deset metrov visok podorni stožec, ki ga na več mestih prekriva siga. Ob vznožju podornega stožca so na jugozahodni strani, kjer je prehod v Koncertno dvorano, ob izgradnji turistične poti, razkrili 1,5 m globok prerez v njegovopobočje. Ob tem so ob podornih blokih razkrili naplavine in več plasti sig. Prerez sem uporabila za podrobnejšo analizo sedimentov in v zgornjem metru prereza ločila sedem plastisedimentov. Globina 0 do 5 cm: siga, kristalna, svetlo siva. Globina 5 do 25 cm: rdeč do svetlo rjav, drobnozrnat sediment, ki je laminiran. Globina 25 do 29 cm: siga, mokasta, rahlo rdečkasta. Globina 29 do 49 cm: svetlo rjav, meljast sediment, ki je laminiran. Globina 49 do 55 cm: siga, kristalna, svetlo siva. Globina 55 do 95 cm: svetlo rjav, peščen sediment, ki je laminiran. Globina 95 do 100 cm: siga, kristalna. Za petrološke analize sem vzorčila sediment iz treh plasti:(2) vzorec I 38 iz globine 20 cm,(4) vzorec I 37 iz globine 40 cm:(6) vzorec I 36 iz globine 90 cm. Z rentgensko difrakcijo so bili analizirani vzorci I 38, I 37 in I 36. Sediment v vzorcu I 38 vsebuje: 47 % kremena, 18 % klorita, 17 % muskovita/illita,13 % kaolinita in 5 % kalcita. Sediment v vzorcu I 37 vsebuje: 67 % kremena, 16 % muskovita/illita, 11 % klorita in6 % Na-Ca-plagioklazov. Sediment v vzorcu I 36 vsebuje: 63 % kremena, 12 % muskovita/illita, 10 % klorita, 9% Na-Ca-plagioklazov in 6 % kalcita. Z rentgensko fluorescenco so bili analizirani vzorci I 38, I 27 in I 36. Sediment v vzorcu I 38 vsebuje predvsem SiO2, Al2O3, Fe2O3, K2O, MgO, CaO inTiO2. Sediment v vzorcu I 37 vsebuje predvsem SiO2, CaO, Al2O3, Fe2O3, K2O in MgO. Sediment v vzorcu I 36 vsebuje predvsem SiO2, Al2O3, Fe2O3, K2O, MgO in CaO. Granulometrično so bili analizirani vzorci I 38, I 37 in I 36. Sediment v vzorcu I 38 vsebuje 75,6 % melja, 14,63 % peska in 9,77 % gline.Po ameriškem teksturnem trikotniku ga uvrščam v meljasto ilovico. Sediment v vzorcu I 37 vsebuje 56 % peska, 41,97 % melja in 2.03 % gline.108Po ameriškem teksturnem trikotniku ga uvrščam v peščeno ilovico. Sediment v vzorcu I 36 vsebuje 50,32 % melja, 45,91 % peska in 3,77 % gline. Po ameriškem teksturnem trikotniku ga uvrščam v meljasto ilovico. Zgornji Tartar je severnejši krak stranskega rova Tartar v Postojnski jami. Je okoli 200 m dolgin v povprečju več kot 10 m širok in visok. Razteza se v smeri od vzhoda proti zahodu, kjer se zaključi s podornim gruščem, ki sega do stropa rova. Dno Zgornjega Tartarja v začetnem deluje večinoma na nadmorski višini 528 m, le mestoma je ob straneh dno do 1 m višje. V končnem delu rova na zahodni strani, je v dnu rova več aktivnih sufozijskih kotanj, kamor se spira gradivo. Dna sufozij so na nadmorski višini 516 do 517 m. Aktivno izpodjedanje gradiva v dnu kaže na aktivni pretok vode pod rovom, ki seže v tem delu Postojnskega krasa do nadmorske višine 510 m.110Analiza morfoloških značilnosti rova je pokazala, da so na stenah ohranjene sledi naplavin in sige, ki so prekrivali skoraj enakomerno celotno dno rova. Podrobnejše morfometrične analize so pokazale, da je dno na zahodni strani približno 3 do 4 m višje od dna na vzhodni strani. Nagnjenost dna od zahoda proti vzhodu bi lahko kazala na smer pretakanja vode proti vzhodu, kar se ujema s starejšimi teorijami, da naj bi Zgornji Tartar oblikovala ponornica, ki je ponirala v Otoško jamo, od tam pa tekla skozi Zgornji Tartar proti Veliki gori (Gospodarič,1976). Otoško jamo in Zgornji Tartar danes prekinja podorno gradivo izpod udornice Stara Apnenica. V pobočjih sufozijskih kotanj so razkriti do 15 m globoki prerezi skozi naplavine in druge sedimente v dnu. Za podrobnejše petrološke in morfokronološke analize gradiva sem izbrala štiri območja v Zgornjem Tartarju, kjer sem podrobneje obravnavala plasti sedimentov v prerezih. Prvi prerez (ZT 1) je v končnem delu rova ob južni jamski steni. Drugi prerez (ZT 2)je v končnem delu rova v južnem pobočju sufozijske kotanje. Tretji prerez (ZT 3) je ob vznožju zaključnega podora na zahodni strani rova, četrti prerez (ZG 4) pa v osrednjem delu rova, kjer dno doseže najvišjo nadmorsko višino. Prerez ZT 1 je razkrit v pobočju manjše sufozijske kotanje ob južni steni rova, kjer se od Zgornjega Tartarja cepi krajši stranski rov. Nad sufozijsko kotanjo je več kot 5 m visok kamin, ki je močno korozijsko preoblikovan. Agresivna voda, ki priteka po njem, spira gradivo s pobočij v dno kotanje in jo poglablja. Aktivnost procesa je opazna zlasti zaradi spranosti dna kotanje, kjer ni nobene akumulacije drobnejšega gradiva s pobočij. Razgaljen prerez je 4,8 m visok. V prerezu sem ločila 14 plasti sedimentov.(1) Globina 0 do 7 cm: siga, mokasta in vlažna.(2) Globina 7 do 35 cm: rdeč do rjav, drobnozrnat sediment, masten na otip.(3) Globina 35 do 55 cm: svetlo rjav, drobnozrnat sediment z izrazitimi laminami.(4) Globina 55 do 55,5 cm: siv, drobnozrnat sediment s črnimi drobci velikosti do 0,5 mm.(5) Globina 55,5 do 60,5 cm: živo rumen, meljast sediment z laminami.(6) Globina 60,5 do 61 cm: siv, drobnozrnat sediment s črnimi drobci velikosti do 0,5 mm.(7) Globina 61 do 71 cm: rjav, drobnozrnat sediment z izrazitimi laminami.(8) Globina 71 do 101 cm: drobni grušč s primešano rjavo ilovico.(9) Globina 101 do 110 cm: rjav, drobnozrnat sediment z izrazitimi laminami.(10) Globina 110 do 115 cm: drobni grušč s primešano rjavo ilovico.(11) Globina 115 do 123 cm: rjav, drobnozrnat sediment z izrazitimi laminami.(12) Globina 123 do 140 cm: drobni grušč.(13) Globina 140 do 185 cm: rjav, peščen sediment z laminami.(14) Globina 185 do 285 cm: rjav, meljast sediment z laminami.(15) Globina 285 do 535 cm: grušč.Za petrološke analize sem vzorčila sediment iz šestih plasti:(2) vzorec I 6 iz globine 30 cm,(3) vzorec I 7 iz globine 40 cm,(5) vzorec I 8 iz globine 60 cm,(6) vzorec I 17 iz globine 61 cm,(7) vzorec I 16 iz globine 65 cm,(13) vzorec I 35 iz globine 160.Z rentgensko difrakcijo so bili analizirani vzorci I 6, I 7, I 8, I 17, I 16 in I 35. Sediment v vzorcu I 6 vsebuje: 47 % kremena, 22 % muskovita/illita, 14 % klorita, 10% Na-Ca-plagioklazov in 7 % kaolinita. Sediment v vzorcu I 7 vsebuje: 46 % kremena, 28 % muskovita/illita, 15 % Na-Caplagioklazov, 8 % klorita in 3 % kalcita. Sediment v vzorcu I 8 vsebuje: 40 % muskovita/illita, 21 % kremena, 17 % K-Naglinencev in Na-Ca-plagioklazov ter 5 % kalcita. Sediment v vzorcu I 17 vsebuje: 40 % muskovita/illita, 28 % kremena, 22 % K-Naglinencev in 10 % Na-Ca-plagioklazov. Sediment v vzorcu I 16 vsebuje: 45 % kremena, 22 % muskovita/illita, 11 % klorit, 9% Na-Ca-plagioklazov, 7 % kaolinita in 6 % K-Na-glinencev. Sediment v vzorcu I 35 vsebuje: 45 % kremena, 25 % muskovita/illita, 11 % klorita,10 % Na-Ca-plagioklazov in 9 % kalcita. Z rentgensko fluorescenco so bili analizirani vzorci I 6, I 7, I 8, I 17, I 16 in I 35. Sediment v vzorcih I 6 I 16 vsebuje predvsem SiO2, Al2O3, Fe2O3, K2O in MgO. Sediment v vzorcih I 7, I 17 in I 35 vsebuje predvsem SiO2, Al2O3, Fe2O3, K2O, CaO, in MgO. Sediment v vzorcu I 8 vsebuje predvsem SiO2, Al2O3, Fe2O3, CaO, K2O, in TiO2. Granulometrično so bili analizirani vzorci I 6, I 7, I 8, I 17, I 16 in I 35. Sediment v vzorcu I 6 vsebuje 62,61 % melja, 37,04 % gline in 0,35 % peska.Po ameriškem teksturnem trikotniku ga uvrščam v meljasto glineno ilovico.113 Sediment v vzorcu I 7 vsebuje 74 % melja, 21,22 % gline in 4,22 % peska.Po ameriškem teksturnem trikotniku ga uvrščam v meljasto ilovico. Sediment v vzorcu I 8 vsebuje 76,41 % melja, 15,8 % peska in 7,79 % gline.Po ameriškem teksturnem trikotniku ga uvrščam v meljasto ilovico. Sediment v vzorcu I 17 vsebuje 47,08 % peska, 43,35 % melja in 9,57 % gline.Po ameriškem teksturnem trikotniku ga uvrščam v ilovico. Sediment v vzorcu I 16 vsebuje 54,9 % melja, 36,11 % peska in 8,99 % gline.Po ameriškem teksturnem trikotniku ga uvrščam v meljasto ilovico. Sediment v vzorcu I 35 vsebuje 48,03 % peska, 46,95 % melja in 5,02 % gline.Po ameriškem teksturnem trikotniku ga uvrščam v peščeno ilovico. Drugi analizirani prerez (ZT 2) v Zgornjem Tartarju je na zahodnem pobočju najbolj vzhodnesufozijske kotanje. V njenem dnu je aktivno spiranje in odnašanje gradiva, saj v njem niakumulacije sedimentov s pobočij. Najbolj stabilen del kotanje je vzhodna stran, kjer večjepodorne bloke prekriva siga. Na podornih blokih in sigi so vidne sledi korozije, a je odlaganjesige prehitro, da bi prišlo do premikanja gradiva proti dnu sufozijske kotanje, ki je v tem deluokoli 1 do 2 m višje od najnižje točke. Na strmem pobočju je razkrit 14 m globok prerez, v katerem sem ločila pet plasti sedimentov.(1) Globina 0 do 5 cm: siga, kristalna, svetlo sive barve.(2) Globina 5 do 60 cm: rdeč do rjav, drobnozrnat sediment, ki je laminiran.(3) Globina 60 do 150 cm: rjav, laminiran drobnozrnat sediment z žepi grušča inrumenkastega sedimenta v sekundarni legi.(4) Globina 150 do 170 cm: drobni grušč.(5) Globina 170 do 470 cm: rjav, peščen sediment, ki je izrazito laminiran. Med peščenimiplastmi so plasti finejšega sedimenta.(6) Globina 470 cm do 14 m: drobni grušč.Za petrološke analize sem vzorčila gradivo iz dveh plasti:(2) vzorec I 18 iz globine 50 cm,(5) vzorec I 19 iz globine 200 cm,(5) vzorec I 20 iz globine 300 cm,(5) vzorec I 21 iz globine 450 cm.Z rentgensko difrakcijo so bili analizirani vzorci I 18, I 19, I 20 in I 21. Sediment v vzorcu I 18 vsebuje: 47 % kremena, 22 % muskovita/illita, 15 % klorita, 9% Na-Ca-plagioklazov in 7 % kaolinita. Sediment v vzorcu I 19 vsebuje: 37 % kremena, 17 % muskovita/illita, 13 % Na-Caplagioklazov, 10 % klorita, 8 % K-Na-glinencev, 6 % dolomita, 5 % kalcita in 4 %kaolinita.117Sediment v vzorcu I 20 vsebuje: 38 % kremena, 25 % muskovita/illita, 11 % klorita inNa-Ca-plagioklazov, 6 % kalcita, 5 % K-Na-glinencev in 4 % kaolinita.Sediment v vzorcu I 21 vsebuje: 56 % kremena, 13 % muskovita/illita, 11 % Na-Caplagioklazov, 9 % klorita, 6 % K-Na-glinencev in 5 % kalcita.Z rentgensko fluorescenco so bili analizirani vzorci I 19, I 20 in I 21. Sediment v vzorcih I 19, I 20 in I 21 vsebuje predvsem SiO2, Al2O3, Fe2O3, CaO, K2Oin MgO.Granulometrično so bili analizirani vzorci I 18, I 19, I 20 in I 21. Sediment v vzorcu I 18 vsebuje 52,04 % melja, 37,91 % peska in 10,05 % gline. Po ameriškem teksturnem trikotniku ga uvrščam v meljasto ilovico. Sediment v vzorcu I 19 vsebuje 55,99 % melja, 38,7 % peska in 5,31 % gline. Po ameriškem teksturnem trikotniku ga uvrščam v meljasto ilovico. Sediment v vzorcu I 20 vsebuje 60,11 % melja, 33,06 % peska in 6,83 % gline. Po ameriškem teksturnem trikotniku ga uvrščam v meljasto ilovico. Sediment v vzorcu I 21 vsebuje 53,87 % melja, 40,68 % peska in 5,45 % gline. Po ameriškem teksturnem trikotniku ga uvrščam v meljasto ilovico. Tretji prerez (ZT 3) v Zgornjem Tartarju je v skrajnem zahodnem delu rova, na vznožju podornega stožca, ki zapira nadaljevanje rova. Podorno gradivo in drugi sedimenti v tem delu so bili sprani ali pa so se delno pogreznili v sufozijsko kotanjo, ki je več kot 20 m široka in globoka 16 m. Dno je na nadmorski višini 517 m. V dnu poteka odnašanje gradiva, vendar jemanj intenzivno kot v ostalih sufozijskih kotanjah. Pobočja delno prekriva siga, sicer pa so na njih plasti različnih klastičnih sedimentov, od grušča do drobnozrnatih naplavin. V spodnjem delu pobočij kotanje sem našla drobnozrnate sedimente, ki so bili odloženi v vodoravnih plasteh nad vsem ostalim klastičnim gradivom in sigo v sufozijski kotanji. Sklepam, da so se odložili, ko je kotanja že bila oblikovana in so eden zadnjih morfogenetskih procesov v Zgornjem Tartarju. Tega sedimenta, ki je odložen nad vsem ostalim gradivom v kotanji, je zelo malo. Večinoma zapolnjuje razne razpoke in špranje. Največjo debelino sedimenta, ki znaša 20 cm, sem izmerila na manjšem uravnanem delu dna, kjer znaša 20 cm.(1) Globina 0 do 20 cm: rjavkast, drobnozrnat sediment, ki je laminiran. Četrti analizirani prerez gradiva (ZT 4) v Zgornjem Tartarju je v srednjem delu rova, kjer sedimenti, ki so zapolnjevali celotno dno rova, še niso bili odneseni. Dno rova, ki je v tem delu večinoma na nadmorski višini 528 m, se tu in tam dvigne za meter. Rov je v tem deluzmerno zasigan, zato so naplavine v dnu dostopne le ponekod. V bližini južne stene, kjer je sigova skorja nad sedimenti nekoliko tanjša, sem skopala 0,5 m globok prerez v podlago, pri čemer sem ločila dve plasti sedimentov.(1) Globina 0 do 5 cm: siga, kristalna, svetlo sive barve.(2) Globina 5 do 50 cm: rjav, drobnozrnat sediment, ki je rahlo laminiran in masten na otip. Za petrološke analize sem vzorčila gradivo iz spodnje plasti:(2) vzorec I 22 iz globine 40 cm. Z rentgensko difrakcijo je bil analiziran vzorec I 22. Sediment v vzorcu I 22 vsebuje: 48 % kremena, 20 % muskovita/illita, 17 % klorita, 7% Na-Ca-plagioklazov, 5 % kaolinita in 3 % K-Na-glinencev. Z rentgensko fluorescenco je bil analiziran vzorec I 22. Sediment v vzorcu I 22 vsebuje predvsem SiO2, Al2O3, Fe2O3, K2O, MgO in CaO. Granulometrično je bil analiziran vzorec I 22. Sediment v vzorcu I 22 vsebuje: 61,65 % melja, 33,06 % peska in 5,29 % gline. Po ameriškem teksturnem trikotniku ga uvrščam v meljasto ilovico. Za datacijske analize sem vzorčila sigo iz zgornje plasti: vzorec S 5 iz globine 5 cm. Z radiometrično metodo 14C je bil datiran vzorec sige S 5, ki je stara okoli 9 ka.  Južni odcep rova Tartar v Postojnski jami je Spodnji Tartar. Je okoli 300m m dolg ter povprečno manj kot 10 m širok in okoli 10 m visok. Poteka v smeri od severa proti jugu, kjer se priključi hidrološko aktivnemu rovu Podzemeljska Pivka. Je na nadmorski višini od 509 do519 m. Spodnji Tartar je precej razčlenjen s stranskimi rovi. V srednjem delu rova se iz njega cepi okoli 50 m dolg rov Koalicije, ki ima kanjonsko obliko. Je na nadmorski višini okoli 526 m. V osrednjem delu ga zapolnjujejo naplavine do nadmorske višine 532 m. Prerez skozi naplavine so v preteklosti podrobneje analizirali spaleomagnetno datacijsko metodo (Zupan Hajna in sod., 2008) in ugotovili, da so naplavine celotnega prereza mlajše od 780 ka. Točnejšo starost so dopolnili z U-Th datacijami sige med sedimenti. Sedimenti v dnu prereza so starejši od 143 +26/–22 ka, zgornji del sedimentov pa je mlajši od 108 +19/–22 ka. Naplavine v rovu Koalicije se po barvi ločijo na štiri osnovne plasti. Na vrhu je odložena (1)siga. Pod njo je sprva (2) rjav, drobnozrnat sediment, masten na otip, sledi (3) rumenkastorjav sediment, nad dnom je (4) rdeč sediment. Za datacijske analize sem vzorčila sigo iz zgornje plasti:(1) vzorec S 9 iz globine 3 cm. Vzorec sige S 9 je bil datiran z radiometrično metodo 14,7 ka. Hauptmanov kevdrc je 22 m dolga, vodoravna jama na nadmorski višini 534 m. Vhod v jamo je na strmem pobočju ponornega roba Pivške kotline, okoli 200 m vzhodno od ponora Pivke v Postojnsko jamo. Hauptmanov kevdrc so v veliki meri zapolnjevale naplavine in drugi sedimenti, a so jih sprva zaradi potreb vojske po skladiščnih prostorih med svetovnima vojnama, kasneje pa še ob arheoloških raziskavah, skoraj v celoti odstranili. Danes je jama povprečno okoli 3 m široka in nad 5 m visoka. Morfološka analiza rova je pokazala, da so naplavine zapolnjevale jamo vsaj do nadmorske višine 536 m. Nad naplavinami je bila okoli 20 cm debela sigova skorja, ki je najbrž predstavljala naravno dno jame. V končnem delu rova je bil za petrološke analize vzorčen ostanek sedimenta (vzorec I 32) na nadmorski višini 534 m. Z rentgensko difrakcijo je bil analiziran vzorec I 32. Sediment v vzorcu I 32 vsebuje: 48 % kremena, 22 % klorita, 18 % muskovita/illita, 9% Na-Ca-plagioklazov in 3 % kalcita. Z rentgensko fluorescenco je bil analiziran vzorec I 32. Sediment v vzorcu I 32 vsebuje predvsem SiO2, Al2O3, Fe2O3, K2O, MgO CaO inTiO2.Granulometrično je bil analiziran vzorec I 32. Sediment v vzorcu I 32 vsebuje: 57,57 % melja, 35,18 % peska in 7,25 % gline. Po ameriškem teksturnem trikotniku ga uvrščam v meljasto ilovico. Spodmol v Koliševki je 4 m dolg in 10 m širok spodmol v udornici Koliševka, ki je 400 m severovzhodno od končnega dela slepe doline Risnik. Spodmol je na nadmorski višini 545 m. Na stenah in stropu so ostanki sige, ki močno razpada zaradi zmrzalnega preperevanja. Dno prekriva vsaj 1 m debela plast drobnozrnatih sedimentov. Morfološka analiza spodmola je pokazala, da je bil spodmol zapolnjen z naplavinami vsaj 1 m višje ter da je sediment prekrivala okoli 10 cm debela plast sige. Ostanki sedimenta in plasti sige so vidni v vsem spodmolu na enaki nadmorski višini, med tem ko je današnje dno nagnjeno proti jugu. Pregledana je bila širša okolica spodmola in udornica Koliševka, vendar sledi drobnozrnatih sedimentov nisem zasledila. Da bi sedimente lahko primerjala z ostalimi vzorčenimi sedimenti na površju in v podzemlju Postojnskega krasa, sem skopala 0,5 m globok prerez v sedimente na dnu spodmola. Po barvi sem ločila dve plasti sedimentov.(1) Globina 0 do 30 cm: rdeč do rjav, drobnozrnat sediment.(2) Globina 30 do 50 cm: rumenkasto rjav, drobnozrnat sediment.Za petrološke analize sem vzorčila gradivo iz obeh plasti:(1) vzorec I 30 iz globine 25 cm,(2) vzorec I 31 iz globine 45 cm. Z rentgensko difrakcijo sta bila analizirana vzorca I 30 in I 31. Sediment v vzorcu I 30 vsebuje: 94 % kalcita in 6 % kremena. Sediment v vzorcu I 31 vsebuje: 56 % kremena, 25 % muskovita/illita, 12 % kaolinitain 7 % klorita. Z rentgensko fluorescenco sta bila analizirana vzorca I 30 in I 31. Sediment v vzorcu I 30 vsebuje predvsem CaO, SiO2, Fe2O3, Al2O3 in MnO. Sediment v vzorcu I 31 vsebuje predvsem SiO2, CaO, Al2O3, Fe2O3, K2O, CaO, MgO in TiO2.Granulometrično so bili analizirani vzorci I 30 in I 31. Sediment v vzorcu I 30 vsebuje: 57,84 % melja, 29,63 % peska in 12,53 % gline. Po ameriškem teksturnem trikotniku ga uvrščam v meljasto ilovico. Sediment v vzorcu I 31 vsebuje 67,55 % melja, 25,04 % peska in 7,41 % gline. Po ameriškem teksturnem trikotniku ga uvrščam v meljasto ilovico. Pivško kotlino sem morfografsko analizirala, pri čemer sem ugotovila uravnave v drobnozrnatih sedimentih na površju Spodnje Pivške kotline, ki sem jih zaradi značilnega lege na več ravneh, interpretirala kot terase. Najvišje terase so na nadmorski višini od 533 do 535m in nižje terase na nadmorski višini 525 m v recentnih hidroloških razmerah niso poplavljene. Najnižje terase so na nadmorski višini 515 m in so recentna naplavna ravnica Pivke in Nanoščice, zato jih nisem podrobneje obravnavala. Drobnozrnate sedimente na višjih nadmorskih višinah, kot jih doseže kraška voda v recentnih razmerah, sem našla tudi v udornicah in jamah Postojnskega krasa. Z drobnozrnatimi sedimenti uravnana dna udornic so na nadmorskih višinah okoli 540 m ter med 525 in 530 m. V jamah so drobnozrnati sedimenti odloženi do nadmorske višine 545 m, prevladujejo pa naplavine odložena na nadmorski višini okoli 530 m. Dna udornic v nekaterih primerih zapolnjujejo naplavine na primerljivih višinah, kot jih dosežejo naplavine v jamah. Petrološke analize sedimentov iz teras, udornic in jam so pokazale, da gre za alohtone sedimente, ki niso nastali in situ, ampak so bili transportirani in odloženi iz vode, zaradi česar sem jih v nadaljnjem preučevanju utemeljeno obravnavala kot sledi paleopoplav. Z morfokronološkimi analizami, ki so temeljile na datacijah sige, sem opredelila časovna obdobja, ko so bile na preučevanem območju paleopoplave.  S sintezo rezultatov morfografskih, morfometričnih in petrografskih analiz, sem opredelila reliefne oblike, ki so nastale s paleopoplavami. Podatke sem uporabila za računanje hidrometričnih lastnosti paleopoplav, pri čemer sem izračunala prostornino in površino, ki bi jo imele paleopoplave v Pivški kotlini. Z uporabo geografskih informacijskih sistemov sem na preučevanem območju modelirala obseg in višino paleopoplav. Poplave do nadmorske višine od 533 do 535 m bi zavzemale prostornino okoli 170 do 220Mm3. Površina poplavljenega površja bi znašala od 23,2 do 26,7 km2. Poplave do nadmorske višine 525 m bi imele prostornino okoli 40,5 Mm3, poplavljenega bi bilo 9,8 km2 površja. Ob najvišjih poplavah v današnjih hidroloških razmerah, ki sežejo do nadmorske višine 520 m, je prostornina poplavnega telesa okoli 7 Mm3, kar je od 24 do 31 krat manj v primerjavi z najvišjim ugotovljenim nivojem paleopoplav in skoraj 6 krat manj v primerjavi s poplavami do nadmorske višine 525 m. V današnjih hidroloških razmerah je ob najvišjih poplavah poplavljenega 3,64 km2 površja. Površina poplavljenega površja ob poplavah do nadmorske višine 535 m bi bila približno 7 krat, ob poplavah do nadmorske višine 525 m pa 2,7 krat večja, kot ob najvišjih današnjih poplavah. Da bi našla sledi paleopoplav na površju ob Cerkniškem polju, sem pregledala vsa pobočja ob polju. Uravnav ali teras, ki bi segale do višjih nadmorskih višin od poplav v recentnih hidroloških razmerah nisem našla, so pa drobnozrnati sedimenti na površju v manjših zaplatah med škrapljami ali v vrtačah. Največja zaplata, ki sem jo podrobneje preučila, je nad Jamskim zalivom na severozahodnem ponornem zaledju Cerkniškega polja. Zaplata vodoravno odloženih drobnozrnatih sedimentov je v dnu neizrazite podolgovate kotanje z uravnoteženimi pobočji, le na zahodni strani so stene, kjer se pod njimi odpira vhod v Jamo pod cesto. Drobnozrnati sedimenti obsegajo površino okoli 0,003 km2. Odloženi so do nadmorske višine 575 m, v najnižjem delu je manjša uravnava na nadmorski višini 570 m. V smeri od zahoda proti vzhodu meri zaplata okoli 50 m, v smeri od severa proti jugu okoli 40m. V osrednjem delu uravnanega dna zaplate sem z ročnim vrtalnikom izvrtala 2 m globoko vrtino pri čemer sem zadela na pobočno gradivo. V navpičnem prerezu vrtine sem po barvi in na otip ločila tri plasti sedimentov. 1) Globina 0 do 10 cm: humus.(2) Globina 10 do 100 cm: rdeč, drobnozrnat sediment.(3) Globina 100 do 200 cm: rdeč, drobnozrnat sediment, ki je rahlo laminiran. V sedimentu je nekaj drobcev oglja. Za petrološke analize sem vzorčila gradivo iz spodnje plasti:(3) vzorec I 76 iz globine 160 cm. Z rentgensko difrakcijo je bil analiziran vzorec I 76. Sediment v vzorcu I 76 vsebuje: 58 % kremena, 18 % muskovita/illita, 13 % klorita, 8% K-Na-glinencev in 5 % Na-Ca-plagioklazov. Granulometrično je bil analiziran vzorec I 76. Sediment v vzorcu I 76 vsebuje 71,23 % melja, 22,21 % gline in 6,56 % peska. Po ameriškem teksturnem trikotniku ga uvrščam v meljasto ilovico. Udornice ob Cerkniškem polju so severno od polja na Logaškem ravniku in severozahodno od polja ob vznožju Javornikov v kraškem površju, ki se nadaljuje proti Rakovemu Škocjanu. Podrobneje sem pregledala udornice v severozahodnem ponornem zaledju polja. Pregledala sem udornice Šujica, Veliki in Mali Kamojstrnik ter Globoki dol. Drobnozrnati sedimenti so v dnu udornic Veliki in Mali Kamojstrnik, vendar je sedimenta malo. Več drobnozrnatega sedimenta je v dnu udornice Globoki dol, ki sem jo podrobneje morfografsko in morfometrično analizirala.  Globoki dol je 1 km zahodno od severozahodnega ponornega roba Cerkniškega polja, ki se imenuje Jamski zaliv. Dno udornice je zapolnjeno z drobnozrnatimi naplavinami do nadmorske višine 565 m. Osrednji del dna je uravnan na nadmorski višini 555 m. Na vzhodni strani je v dnu več sufozijskih vrtač, kar kaže na aktivno spiranje gradiva v podzemlju. Gladina kraške vode se v tem delu krasa dvigne do nadmorske višine 530 do 545 m, kar je razvidno iz znanih jamskih rovov Male Karlovice v bližini udornice (Kataster jam IZRK,2013). V osrednjem delu uravnanega dna udornice sem z ročnim vrtalnikom izvrtala 0,7 m globoko vrtino. Kljub več poskusom, globlje vrtanje ni bilo mogoče zaradi številnih skal s pobočja, ki so med drobnozrnatim sedimentom. V navpičnem prerezu so sedimenti homogeni, zato sem jih uvrstila v isto plast. Sediment v vrtini sem vzorčila za petrološke analize:(1) vzorec I 77 iz globine 70 cm. Z rentgensko difrakcijo je bil analiziran vzorec I 77. Sediment v vzorcu I 77 vsebuje: 51 % kremena, 22 % muskovita/illita, 15 % klorita, 8% K-Na-glinencev in 4 % Na-Ca-plagioklazov. Granulometrično je bil analiziran vzorec I 77. Sediment v vzorcu I 77 vsebuje 75,15 % melja, 16,55 % gline in 8,3 % peska. Po ameriškem teksturnem trikotniku ga uvrščam v meljasto ilovico.  Analiza morfoloških značilnosti jam na obrobju Cerkniškega polja je pokazala, da višje na pobočjih obrobja polja, zlasti na Javornikih, prevladujejo vadozna brezna. Bližje dnu polja je čedalje več vodoravnih jamskih rovov. Zgolj najnižje jame so v recentnih hidroloških razmerah hidrološko aktivne. Izvirne jame so pogosto v freatični hidrografski coni, ponorne jame so v epifreatični hidrografski coni. Nad najvišjo gladino kraške vode je več vodoravnih rovov freatičnega ali epifreatičnega nastanka, ki kažejo na hidrološke razmere v preteklosti. Drobnozrnati sedimenti so v jamah na obrobju Cerkniškega polja redki. Za podrobnejše analize sedimentov se je izkazala primerna zgolj Jama pod cesto.  Podrobneje sem analizirala sedimente v Jami pod cesto, ki je v ponornem zaledju severozahodnega dela Cerkniškega polja. Vhod v jamo je na nadmorski višini 587 m, kar je okoli 40 m nad današnjim dnom Cerkniškega polja. Jama poteka v smeri od jugovzhoda proti severozahodu. Rov je povprečno okoli 5 m širok in 5 m visok. Dno rova je v prvem delu prekrito s podornimi bloki in sigo ter se postopno spušča v notranji del jame, kjer je del138uravnave drobnozrnatih naplavinah na nadmorski višini 575 m. V posameznih delih je jama močno zasigana. Rov se konča s sigovo kopo. V končnem delu rova sta v dnu aktivni 4 in 7 m globoki sufozijski kotanji, ki kažeta na aktivno spiranje gradiva izpod jamskega rova. V pobočjih sufozijskih kotanj so razkriti prerezi drobnozrnatih naplavin. Ostanki naplavin so tudi v razpokah jamskih sten in stropa. Morfološka analiza primarnih jamskih oblik je pokazala, da je bil strop paragenetsko preoblikovan, kar pomeni, da je bil rov v nekem obdobju povsem poplavljen in zapolnjen z naplavinami. Sledi drobnozrnatih sedimentov so ujete tudi med plastmi sige v stalaktitih. Podrobneje sem obravnavala prerez zgornjega dela sedimentov na jugovzhodnem pobočju plitvejše sufozijske kotanje. V navpičnem prerezu sem po barvi in na otip ločila tri plasti sedimentov.(1) Globina 0 do 10 cm: rjav, drobnozrnat sediment, ki je zelo drobno laminiran.(2) Globina 10 do 11 cm: siga, drobno plastovita in zelo krušljiva.(3) Globina 11 do 420 cm: rdeč, drobnozrnat sediment, ki je laminiran. Celotna plast je homogena, na posameznih delih prereza je odložen sigov poprh. Za primerjavo sem vzorčila sediment med plastmi stalaktita, ki je nad obravnavanim prerezom sedimentov.(A) Med zunanjim obročem stalaktita, ki je 1 cm debel in srednjim obročem, ki je 1,5 cm debel, je rjavkast, drobnozrnat sediment.Za petrološke analize sem vzorčila sedimente iz obeh plasti naplavin:(1) vzorec I 82 iz globine 10 cm,(3) vzorec I 83 iz globine 100 cm,(A) vzorec I 90 med sloji sige v stalagmitu. Z rentgensko difrakcijo so bili analizirani vzorci I 82, I 83 in I 90. Sediment v vzorcu I 82 vsebuje: 46 % kremena, 23 % muskovita/illita, 15 % klorita, 7% K-Na-glinencev, 6 % kaolinita in 3 % kalcita. Sediment v vzorcu I 83 vsebuje: 58 % kremena, 16 % muskovita/illita, 16 % klorita, 5% Na-Ca-plagioklazov in 5 % kalcita. Sediment v vzorcu I 90 vsebuje: 67,6 % kremena, 9,3 % muskovita/illita, 8,4 % NaCa -plagioklazov, 8,1 % kaolinita in 6,6 % K-Na-glinencev. Granulometrično so bili analizirani vzorci I 82, I 83 in I 90. Sediment v vzorcu I 82 vsebuje 81,54 % melja in 18,46 % gline. Po ameriškem teksturnem trikotniku ga uvrščam v meljasto ilovico. Sediment v vzorcu I 83 vsebuje 54,55 % melja, 43,06 % gline in 2,39 % peska. Po ameriškem teksturnem trikotniku ga uvrščam v meljasto glino. Sediment v vzorcu I 90 vsebuje 76,82 % melja, 12,35 % gline in 10,83 % peska. Po ameriškem teksturnem trikotniku ga uvrščam v meljasto ilovico. Z morfografsko analizo Cerkniškega polja sem na kraškem površju zaledja ponorov v Jamskem zalivu opredelila zaplato drobnozrnatih sedimentov. Sedimenti so uravnani na nadmorski višini 570 m, v pobočjih segajo do višine 575 m. V recentnih hidroloških razmerah je območje nad najvišjo gladino kraške vode, ki seže v ponornem delu največ do nadmorske višine 553 m. Drobnozrnate sedimente nad najvišjo recentno kraško vodo sem našla v udornicah in jamah ponornega zaledja Cerkniškega polja. Z drobnozrnatimi sedimenti uravnana dna udornic so na nadmorskih višinah med 550 in 560 m. Drobnozrnati sedimenti v Jami pod cesto so na nadmorski višini do 575 m. Petrološke analize sedimentov s površja, dnov udornic in jam so pokazale, da gre za alohtone sedimente, ki niso nastali in situ, ampak so se odlagali iz poplavne vode, s čimer sem potrdila, da gre za sledi paleopoplav.  S sintezo rezultatov morfografskih, morfometričnih in petrografskih analiz, sem opredelila reliefne oblike, ki so nastale s paleopoplavami. Podatke sem uporabila za računanje hidrometričnih lastnosti paleopoplav, pri čemer sem izračunala prostornino in površino, ki bi jo imele paleopoplave na Cerkniškem polju. Z uporabo geografskih informacijskih sistemov sem na preučevanem območju modelirala obseg in višino paleopoplav. Poplave do nadmorske višine 575 m bi zavzemale prostornino okoli 1.330 Mm3. Površin apoplavljenega površja bi bila 58,1 km2. Ob najvišjih poplavah v današnjih hidroloških razmerah, ki sežejo do nadmorske višine 553 m, je prostornina poplavnega telesa okoli 291Mm3, kar je 4,6 krat manj v primerjavi s poplavami do nadmorske višine 575 m. V današnjih hidroloških razmerah je ob najvišjih poplavah poplavljenega 34,3 km2 površja. Površin poplavljenega površja ob poplavah do nadmorske višine 575 m bi bila približno 1,7 krat večja od poplavljenega površja v recentnih razmerah.  Sledi paleopoplav na površju na območju Planinskega polja, ki bi segale do višjih nadmorskih višin od poplav v recentnih hidroloških razmerah, je malo. Sledi višjih poplav sem ugotovila v zaledju izvirnega območja, na jugozahodni strani polja. Podrobneje sem obravnavala zatrepno dolino Malni. Njeno dno zapolnjujejo drobnozrnate naplavine nad višino najvišjih znanih recentnih poplav. Zatrepna dolina Malni je južno od naselja Planina na jugozahodni strani Planinskega polja. Usmerjena je v smeri sever–jug. Dolga je okoli 900 m ter od 50 do 100 m široka. V zgornjih146delih pobočij so stene, pod njimi so melišča. Izviri v današnjih hidroloških razmerah so v severnem delu zatrepne doline, na nadmorski višini 448 m. Ob najvišjih vodah so aktivni tudi prelivni izviri na nadmorski višini 460 m. Dno zatrepne doline se proti jugu zvišuje in je v srednjem delu na nadmorski višini 480 m. Zapolnjeno je z drobnozrnatimi sedimenti, ki na južni strani ob vznožju pobočij prekrivajo melišča do nadmorske višine 495 m. Z meritvami električne upornosti tal smo Stepišnik in sodelavci (2012) izmerili, da globina sedimenta presega 22 m. Ker voda ob izdatnih padavinah ne more takoj pronicati skozi drobnozrnate sedimente, se v dnu zatrepne doline občasno pojavi površinski tok, ki je oblikoval erozijski jarek. Za vzorčenje sem izbrala višje pobočje, kjer so sedimenti še ohranjeni. V zahodnem pobočju Malnov sem na nadmorski višini 490 m z ročnim vrtalnikov izvrtala 1 m globoko vrtino, pri čemer sem zadela na pobočni grušč, ki je med finejšimi naplavinami. Kljub več poskusom globlje vrtanje ni uspelo. V prerezu vrtine sem po barvi in na otip ločila dve plasti sedimentov. (1) Globina 0 do 50 cm: rjav do rdeč, drobnozrnat sediment.(2) Globina 50 do 100 cm: rdeč do rjav, drobnozrnat sediment, ki je laminiran. Za petrološke analize sem vzorčila gradivo iz spodnje plasti:(2) vzorec I 81 iz globine 100 cm. Z rentgensko difrakcijo je bil analiziran vzorec I 81. Sediment v vzorcu I 81 vsebuje: 47 % kremena, 24 % muskovita/illita, 16 % K-Naglinencev in 13 % klorita. Granulometrično je bil analiziran vzorec I 81. Sediment v vzorcu I 81 vsebuje: 65,48 % melja in 22,82 % gline. Po ameriškem teksturnem trikotniku ga uvrščam v meljasto ilovico.  Udornice ob Planinskem polju so zlasti vzhodno in severno od polja na Logaškem ravniku. Na južni strani sta zgolj Unška koliševka in Mrzli dol. Podrobneje sem pregledala obe udornici, ki stana območju med Planinskim poljem in njegovim hidrološkim zaledjem v smeri proti Cerkniškemu polju in Pivški kotlini. Drobnozrnate sedimente v dnu sem našla le v udornici Mrzli dol, ki sem jo podrobneje morfografsko in morfometrično analizirala.  Udornica Mrzli dol je 800 m južno od Planinskega polja med zatrepno dolino Malni in zatrepno dolino pred Planinsko jamo ter Rakovim rokavom Planinske jame v podzemlju. Dno udornice je zapolnjeno z drobnozrnatimi naplavinami na nadmorski višini 495 m. V južnem delu je dno za približno 2 m pogreznjeno, kar kaže na to, da je v nekem obdobju v preteklosti najverjetneje prišlo do spiranja gradiva v podzemlju pod udornico. Ker v dnu udornice ni aktivnih sufozijskih kotanj, predvidevam, da proces odnašanja gradiva izpod udornice v podzemlju trenutno ni zelo intenzivno. Z meritvami električne upornosti tal v preteklosti je Stepišnik (2006) izmeril, da je globina sedimenta v dnu okoli 5 m. V severnem delu uravnanega dna udornice Mrzli dol sem z ročnim vrtalnikom izvrtala 3 m globoko vrtino, a nisem dosegla živoskalne podlage. V navpičnem prerezu vrtine sem po barvi in na otip ločila pet plasti sedimentov.(1) Globina 0 do 40 cm: svetlo rjav, drobnozrnat sediment.(2) Globina 40 do 160 cm: rdečkast, drobnozrnat sediment, ki je laminiran.(3) Globina 160 do 170 cm: trda, bela, kristalna plast sedimenta.(4) Globina 170 do 260 cm: rdeč, drobnozrnat sediment z oker progami, ki je laminiran.(5) Globina 260 do 300 cm: rdeč, drobnozrnat sediment s trdimi skupki premera do 2 mm.150Za petrološke analize sem vzorčila gradivo iz treh plasti:(2) vzorec I 78 iz globine 100 cm,(3) vzorec I 79 iz globine 170 cm,(5) vzorec I 80 iz globine 270 cm. Z rentgensko difrakcijo so bili analizirani vzorci I 78, I 79 in I 80. Sediment v vzorcu I 78 vsebuje: 66 % kremena, 18 % muskovita/illita, 12 % klorita in4 % K-Na-glinencev. Sediment v vzorcu I 79 vsebuje: 94 % kremena in 6 % Na-Ca-plagioklazov. Sediment v vzorcu I 80 vsebuje: 64 % kremena, 11 % muskovita/illita, 9 % K-Naglinencev ter 8 % klorita in Na-Ca-plagioklazov. Granulometrično je bil analiziran vzorec I 78. Sediment v vzorcu I 78 vsebuje 68,24 % melja, 22,72 gline in 9,04 % peska. Po ameriškem teksturnem trikotniku nisem dosegla meljasto ilovico.  Na obrobju Planinskega polja so številne jame z vodoravnimi jamskimi rovi, ki so bile oblikovane pod gladino kraške vode, v freatični ali epifreatični coni. Zgolj najnižji jamski rovi so v recentnih hidroloških razmerah hidrološko aktivni in delujejo kot pritočne ali odtočne jame. Več jam z vodoravnimi rovi je nad najvišjo recentno višino kraške vode. Te prevladujejo v severovzhodnem ponornem zaledju Planinskega polja, a najdaljši jamski sistem z višjimi hidrološko neaktivnimi horizontalnimi rovi, je Planinska jama na jugozahodni strani polja, ki sem jo podrobneje preučevala. Vhod v Planinsko jamo je južno od naselja Planina, na koncu okoli 500 m dolge zatrepne doline. Iz jame izvira Unica na nadmorski višini 453 m. Jama poteka sprva od severa proti151jugu, kjer se po 600 m cepi na Pivški rokav, ki je usmerjen proti jugozahodu, in Rakov rokav, ki je usmerjen proti jugovzhodu. Glavni pretočni rovi so v povprečju več kot 10 m široki in visoki, naplavine v glavnem niso ohranjene, ker so rovi sprani. Večje količine naplavin so ohranjene v višjih stranskih rovih, ki niso hidrološko aktivni. Naplavine smo podrobneje preučevali v preteklih raziskavah (Gospodarič, 1976; Stepišnik in sod., 2012), kjer smo ugotovili, da poplavni sedimenti, ki prekrivajo vse ostale naplavine, segajo do nadmorske višine 495 m. Podrobneje sem obravnavala naplavine v dveh prerezih, pred Zadnjim stebrom in za Zadnjim stebrom, v končnem delu Pivškega rokava in enem prerezu naplavin v Rudolfovem rovu, ki je stranski rov Rakovega rokava Planinske jame. Pivški rokav se na jugozahodni strani zaključi s sifonom na nadmorski višini 468 m iz katerega priteka voda iz Pivške kotline. Proti severozahodu se cepi stranski rov Paradiž, ki je bil povsem zatrpan s podornim gruščem Planinske koliševke (Gospodarič in Pavlovec, 1974),ki je v zaledju rova. V recentnih hidroloških razmerah se v njem zbira pronicujoča voda, ki postopno spira grušč iz rova v Pivški rokav. Grušč in druge drobnozrnate naplavine so bile odložene po vsem Pivškem rokavu do različnih nadmorskih višin. V kratkem stranskem rovu pred Zadnjim stebrom je razkrit 7 m globok prerez naplavin, ki segajo do nadmorske višine 480 m in jih kraška voda ne doseže več. V prerezu sem po barvi in na otip določila eno homogeno plast sedimentov.(1) Globina 0 do 700 cm: svetlo rjav, rahlo meljast sediment, ki je drobno laminiran. Sediment v prerezu sem vzorčila za petrološke analize:(1) vzorec I 88 iz globine 500 cm. Za Zadnjim stebrom, kjer se Pivški rokav malo razširi, je ob desnem bregu Pivke na vzhodni strani rova okoli 20 m visok stožec naplavin, ki seže do nadmorske višine 495 m. Spodnja polovica je grušč, v zgornji polovici so odloženi drobnozrnati sedimenti, ki jih ponekod prekriva siga. V pobočju naplavin sem od vrha navzdol odkopala 1,5 m globok prerez v naplavine, kjer sem ločila dve plasti sedimentov.(1) Globina 0 do 5 cm: siga, kristalna, bela.(2) Globina 5 do 150 cm: temno rjav, meljast do peščen sediment, ki je laminiran. Drobnozrnat sediment sem vzorčila za petrološke analize:(2) vzorec I 89 iz globine 130 cm. Z rentgensko difrakcijo sta bila analizirana vzorca I 88 in I 89. Sediment v vzorcu I 88 vsebuje: 58 % kremena, 18 % muskovita/illita, 12 % klorita in12 % Na-Ca-plagioklazov. Sediment v vzorcu I 89 vsebuje: 73 % kremena, 12 % muskovita/illita, 8 % Na-Caplagioklazov in 7 % klorita. Podrobneje sem pregledala Rakov rokav Planinske jame, ki je nižji in manj razčlenjen od Pivškega rokava. V rovu je več jezer, ki so nastala za akumulacijami grušča in drobnejših naplavin, sicer je rov spran z malo naplavin in malo sige. Največ naplavin je v stranskih rovih Katernov in Rudolfov rov, ki sta južno od sotočja Pivke in Raka. Katernov rov je na nadmorski višini 490 do 500 m in je do nadmorske višine 495 m zapolnjen z drobnozrnatimi sedimenti. Rudolfov rov je na nadmorski višini 470 m, ostanki naplavin so ohranjeni do153nadmorske višine 475 m. V njem se zbira pronicujoča voda, ki spira naplavine iz rova. Na začetku rova na severni strani je ob zahodni steni razkrit 1,5 m globok prerez skozi naplavine, ki sem jih podrobneje analizirala. V prerezu sem po barvni in na otip ločila tri plasti sedimentov.(1) Globina 0 do 40 cm: svetlo rjav, drobnozrnat sediment, ki je rahlo laminiran in masten na otip.(2) Globina 40 do 60 cm: pisan, drobnozrnat sediment, ki je laminiran. Lamine so različnih barv, od vijolične, rdeče, oranžne do rjave in rumene.(3) Globina 60 do 150 cm: svetlo rjav, peščen sediment, ki je rahlo laminiran.Za petrološke analize sem vzorčila sediment iz treh plasti:(1) vzorec I 57 iz globine 30 cm,(2) vzorec I 58 iz globine 50 cm,(3) vzorec I 59 iz globine 120 cm. Z rentgensko difrakcijo so bili analizirani vzorci I 57, I 58 in I 59. Sediment v vzorcu I 57 vsebuje: 70 % kremena, 15 % muskovita/illita, 10 % klorita in5 % Na-Ca-plagioklazov. Sediment v vzorcu I 58 vsebuje: 68 % kremena, 13 % Na-Ca-plagioklazov, 7 %muskovita/illita, 7 % K-Na-glinencev in 5 % klorita. Sediment v vzorcu I 59 vsebuje: 72 % kremena, 12 % muskovita/illita, 9 % klorita in 7Na-Ca-plagioklazov. Planinsko polje sem morfografsko analizirala in našla drobnozrnate sedimente na površju zatrepne doline Malni v izvirnem zaledju polja. Sedimenti so uravnani na nadmorski višini480 m, v pobočjih segajo do nadmorske višine 495 m. V recentnih hidroloških razmerah je območje nad najvišjo višino kraške vode, ki sega na območju Malnov okoli 460 m visoko. Drobnozrnati sedimenti nad najvišjo višino znane recentne kraške vode so tudi v udornicah in jamah ponornega zaledja Cerkniškega polja. Udornica Mrzli dol ima z drobnozrnatimi sedimenti zapolnjeno dno, ki je uravnano na nadmorski višini 495 m. Največ drobnozrnatih sedimentov v podzemlju je dostopnih v najvišjih stranskih rovih Planinske jame, kjer so odloženi do nadmorske višine okoli 495 m. Petrološke analize sedimentov s površja, iz udornic in jam so pokazale, da gre za alohtone sedimente, ki niso nastali in situ, ampak so bili transportirani in odloženi iz vode, s čimer sem potrdila, da gre za sledi paleopoplav. S sintezo rezultatov morfografskih, morfometričnih in petrografskih analiz, sem opredelila reliefne oblike, ki so nastale s paleopoplavami. Podatke sem uporabila za računanje hidrometričnih lastnosti paleopoplav na Planinskem polju, pri čemer sem izračunala prostornino in površino, ki bi jo imele paleopoplave na polju. Z uporabo geografskih informacijskih sistemov sem na preučevanem območju modelirala obseg in višino paleopoplav. Poplave do nadmorske višine 495 m bi imele prostornino okoli 602 Mm3. Ob poplavah do te nadmorske višine bi bilo poplavljenega okoli 17 km2 površja. Poplave do nadmorske višine480 m bi imele prostornino 382 Mm3, poplavljenega pa bi bilo okoli 13 km2 površja. Ob najvišjih poplavah v današnjih hidroloških razmerah, ki sežejo do nadmorske višine 460 m, je prostornina poplavnega telesa okoli 144 Mm3, kar je 4,2 krat manj v primerjavi s poplavami do nadmorske višine 495 m in 2,7 krat manj v primerjavi s poplavami do nadmorske višine480 m. V današnjih hidroloških razmerah je ob najvišjih poplavah poplavljenega okoli 11 km2površja. Površina poplavljenega površja ob poplavah do nadmorske višine 495 m bi bila približno 1,5 krat večja od poplavljenega površja v recentnih razmerah, ob poplavah do nadmorske višine 480 pa 1,2 krat večja. Območje, kjer sem preučevala sledi višjih poplav v preteklosti, je obsegalo Pivško kotlino, Cerkniško in Planinsko kraško polje ter kraško površje in jame med njimi. Na območju sem z morfografsko analizo prepoznala površinske in podzemske geomorfne oblike, značilne za paleopoplave. Sledi paleopoplav so predvsem drobnozrnati sedimenti z vodoravno stratigrafijo, ki so na površju ohranjeni kot akumulacijske terase, v jamah pa kot finozrnati laminirani sedimenti, ki zapolnjujejo dele jamskih rovov. So na višjih nadmorskih višinah, kot jih dosežejo najvišje poplave v današnjih hidroloških razmerah. Tovrstne oblike so sledi višjih poplav v preteklosti oziroma sledi paleopoplav (Kochel, Baker, 1982; Baker, 1987; House insod., 2001; cv: Baker, 2003). Z morfometrično analizo preučevanih oblik sem pridobila podatke o njihovih metričnih lastnostih, na podlagi česar sem na vseh preučevanih območjih, tako na površju kot v jamah, ugotovila značilne nadmorske višine geomorfoloških sledi paleopoplav. Drobnozrnato gradivo na površju in v jamah, ki sem ga identificirala kot paleopoplavni sediment, sem petrološko analizirala, da bi dokazala, da se je odlagal ob poplavah. S sintezo morfografskih, morfometričnih in petroloških analiz sem interpretirala morfogenezo preučevanih oblik in ugotovila, katere oblike so nastale ob paleopoplavah ter tiste, ki niso, izločila iz nadaljnje obravnave. Z računalniškim modeliranjem poplav sem izračunala hidrometrične lastnosti paleopoplav. Kronološka interpretacija paleopoplav je temeljila na morfokronološki analizi sige v jamah, kije odložena nad in pod poplavno ilovico. S sintezo rezultatov opravljenih analiz, sem interpretirala čas pojavljanja poplav, njihovo morfodinamiko ter izpostavila nekatere možne vzroke za pojavljanje paleopoplav. Tekoče vode z meandriranjem (Hickin, 2003) prestavljajo svoje struge po naplavnih ravnicah(Kladnik in sod., 2005, 238), pri čemer z bočno in globinsko erozijo (Robert, 2003) ter akumulacijo gradiva znotraj svojih strug (Markham, Thorne, 1992; Rice, 2006), gradivo nenehno prestavljajo (Lewin, 1978; Marriott, 2006). Večje delce voda premika z rinjenjem, kotaljenjem in poskakovanjem, drobnejšo frakcijo pa v suspenziji (Knighton, 1998; Nanson, Gibling, 2003; Syvitski, 2003). Značilne poplavne geomorfološke oblike na površju so poplavne ravnice (Kladnik in sod., 2005, 301) ob vodotokih in vodoravno odložene plasti drobnozrnatih sedimentov (Nanson, Croke, 1992; Aslan, 2003; Nanson, Gibling, 2003;Marriott, 2006; Anderson, Anderson, 2010; Warburton, 2011), ki so bile v ospredju mojih raziskav. V nižjih delih Spodnje Pivške kotline je ob Pivki in Nanoščici poplavna ravnica na nadmorski višini 515 m, kjer se v današnjih hidroloških razmerah ob poplavah odlaga drobnozrnato gradivo iz suspenzije. Nad recentno poplavno ravnico so ostanki uravnav na dveh nivojih: višja rečna terasa na nadmorski višini 533 do 535 m in nižja rečna terasa na nadmorski višini525 m. Rečne terase so uravnani deli površja, ki so jih oblikovali vodotoki, preden so si z erozijo poglobili dolinska dna (Kladnik in sod., 2005; Harden, 2006; Pavšič, 2006). Od višjega ali nižjega okoliškega površja so rečne terase ločene z ježami. Terase v več nivojih predstavljajo posamezna obdobja zarezovanja vodotokov z vmesnimi obdobji stabilizacije vrezovanja, ko je dolinsko dno bilo daljši čas na določeni nadmorski višini ali obdobji, ko je prišlo do ponovne akumulacije gradiva (ang. aggradation) na naplavni ravnici ob vodotokih (Harden, 2006).Terase nastanejo, če se spremeni pretok ali količina transportiranega gradiva tako, da se159vodotoku poveča erozijska sposobnost. To je lahko posledica znižanja erozijske baze ali zmanjšanja količine gradiva, ki je na voljo za transport, oziroma povečanega odtoka (Harden,2006; Wolman, Leopold, 2013).V Pivški kotlini so ostanki uravnave v višji terasi obsežnejši in bolj izraziti. Ohranjeni so med Rakitnikom na jugu, Staro vasjo in Postojno na vzhodu, Hraščami na zahodu in Zagonom na severu. Skupaj obsegajo 2,15 km2. Ostanki manj obsežne nižje uravnave so manj izraziti. Ohranjeni so v pobočjih med višjo teraso in recentno naplavno oziroma poplavno (Kladnik insod., 2005) ravnico ob Pivki in Nanoščici. Skupaj obsegajo 0,66 km2.Recentna poplavna ravnica in ostanki višjih uravnav so zgolj v Spodnji Pivški, med tem ko jih ni v Zgornji Pivški kotlini. Odsotnost teras je rezultat povsem drugačnih procesov na karbonatnih kamninah (Gams, 2004; Ford, Williams, 2007; Dreybrodt, Kaufmann, 2009).V današnjih hidroloških razmerah so struge vodotokov poglobljene od 1 do 4 m v poplavno ravnico na višini 515 m. Ob nizkem do srednjem vodostaju je tok omejen na rečne struge, kjer se po živoskalnem rečnem koritu transportirata pesek in prod. Prod ima premer tudi do 20 cm. Ker flišni prodniki hitro mehansko razpadajo (Zorn, 2008), je transport večjih prodnikov sorazmerno kratek, kar se kaže v njihovi slabi zaobljenosti. Ob višjem vodostaju obe reki prestopita bregove rečnih korit in se razlijeta po poplavni ravnici, kjer se iz suspenzije odlaga drobnozrnato gradivo. Ob najvišjih poplavah se voda dvigne do 5 m nad naplavno ravnico.V preteklosti, ko so bile hidrološko aktivne višje uravnave, so delovali enaki mehanizmi transporta in sedimentacije gradiva kot danes. Ostanki najvišje uravnave na nadmorski višini med 533 in 535 m so nastali kot poplavna ravnica, po kateri sta se ob poplavah razlivali Pivka in Nanoščica. Kasneje sta si z globinsko in bočno erozijo poglobili strugi in dno kotline, pri čemer je bilo erodiranega večina gradiva, ki je gradilo nekdanjo poplavno ravnico. V obdobju vrezovanja in poglabljanja rečnih korit in dna dolin je prišlo do prekinitve erozije in ponovne akumulacije poplavnega gradiva, ko se je oblikovala poplavna ravnica na nadmorski višini525 m. Na tej višini so v nižji terasi ohranjeni ostanki nižje poplavne ravnice. Kasneje je ponovno prevladala erozija in vodotoki so se zarezali do današnjega nivoja. V najnižjem delu kotline je najmlajša, hidrološko aktivna poplavna ravnica na nadmorski višini 515 m. Drobnozrnati sedimenti nad najvišjim današnjim znanim nivojem kraške vode v Pivški kotli niso tudi v Postojnski jami, Hauptmanovem kevdrcu in Spodmolu v Koliševki. Sicer so drobnozrnati sedimenti zapolnjevali še številne druge jame, ne samo v ponornem delu kotline, ampak tudi v Zgornji Pivški kotlini (Brodar, 1952; 1956; 1975; Osole, 1975), a so bili ob arheoloških izkopavanjih v preteklosti skoraj povsod povsem odstranjeni ali premešani. Postojnska jama, ki skupaj z Otoško, Črno, Magdalena in Pivka jamo tvori Postojnski jamski sistem, je paragenetska oziroma epifreatična jama v dveh etažah (Gams, 1965; 1966;Gospodarič, 1976; Kataster jam IZRK, 2013). Višja etaža je hidrološko neaktivna, po spodnji odtekajo vode iz Pivške kotline proti Planinskemu polju na severovzhodu (Šerko, 1946;Gams, 1966; Habič, 1985; 1989; Kogovšek, 1999; Kogovšek in sod., 2010).Višjo etažo, ki je današnje poplave ne dosežejo, sem podrobneje morfografsko in morfološko analizirala. Vhod v zgornjo etažo je na nadmorski višini 529 m in se postopno spušča proti končnemu delu Postojnske jame pri Veliki gori, kjer je dno rova na nadmorski višini 522 m. Ker se zgornja etaža uporablja za namen jamskega turizma, so med izgradnjo turistične infrastrukture posegali tudi v oblikovanost dna. Z analizo primarnih jamskih oblik v vhodnem delu zgornje etaže sem identificirala skalne zajede v stenah rova, ki so značilne oblike za jame zapolnjene s sedimenti (Farrant, Smart, 2011), saj nastajajo na stiku naplavin in živoskalnestene rova. Drobnozrnati sedimenti so zapolnjevali vhod v jamo vsaj do nadmorske višine 532m. Nad njimi je bil grušč, ki je vhod povsem zatrpal. Ob vznožju Velike gore so drobnozrnati sedimenti rov zapolnjevali okoli 1 m višje, kot je današnje dno, torej do nadmorske višine 523m. Če upoštevam višino drobnozrnatih naplavin, ki je zapolnjevala glavni rov zgornje etaže,160se v zračni razdalji 1,3 km od vhoda v jamo do Velike gore, absolutna nadmorska višina naplavin zniža za 9 m. Današnji ponor Pivke je na nadmorski višini 511 m. Ob najvišjih poplavah seže voda na vhodu v jamo do nadmorske višine 520 m. Vodni rovi v bližini dvorane Velika gora so na nadmorski višini okoli 502 m, ob najvišjih poplavah se voda dvigne do nadmorske višine okoli 510 m (Gospodarič, 1976). Kar pomeni, da se v zračni razdalji 1,3 km od ponora do območja pod Veliko goro višina aktivnega jamskega rova in gladina podzemne vode ob recentnih poplavah prav tako zniža za 9 do 10 m (Gospodarič, 1976; Kataster jam IZRK,2013).Gladina podzemne vode (Kladnik in sod., 2005; Ford, 2006; Major, 2006; Ward, 2006) je nagnjena proti najnižji točki iztoka, ki je erozijska baza kraškega vodonosnika (Klimchouk insod., 2000). V primeru Postojnskega krasa je erozijska baza podzemne vode gladina vode na Planinskem polju. Nagnjenost gladine vode je hidravlični gradient (Hickin, 2006; Ford, Williams, 2007; Stepišnik, 2011), ki je vektor, katerega dolžina je enaka spremembi hidravličnega potenciala na enoto dolžine in ima smer proti največjemu naraščanju hidravličnega potenciala (Pavšič, 2006). Hidravlični gradient izračunamo kot razmerje med višinsko razliko in vodoravno razdaljo med dvema točkama na gladini podzemne vode. V primeru Postojnske jame je hidravlični gradient v recentnih hidroloških razmerah med ponorom in končnim delom Postojnske jame pri Veliki gori okoli 7 ‰. Takšnemu gradientu ustrezajo tudi ohranjene poplavne naplavine v glavnem rovu zgornje etaže Postojnske jame med vhodom in dvorano Velika gora. Zaradi (1) ujemanja recentnega hidravličnega gradienta z gradientom sledi drobnozrnatih naplavin v hidrološko neaktivni, zgornji etaži Postojnske jame, ter zaradi (2) odvisnosti hidravličnega gradienta od hidravlične prevodnosti kraškega vodonosnika (Brenčič, 1994;Dreybrodt in sod., 2005; Ford, Williams, 2007; Stepišnik, 2010; 2011), za katero lahko predpostavimo, da je na območju Postojnske jame primerljiva z razmerami v preteklosti(Habič, 1973; 1984; Šebela, 1998), sem predpostavila, da je bil hidravlični gradient ob paleopoplavah primerljiv današnjemu. Pri primerjavi nadmorskih višin drobnozrnatih sedimentov v Postojnski jami sem zato izhajala iz pričakovanega hidravličnega gradienta ob paleopoplavah, ki je bil v preteklosti tako kot danes 7 ‰. Drobnozrnate naplavine v Postojnski jami so po vsej dolžini glavnega rova zgornje etaže in v stranskih rovih, ki se cepijo iz njega. V glavnem rovu so bile zgornje plasti naplavin antropogeno odstranjene in premešane zaradi gradnje turistične infrastrukture. V stranskih rovih so drobnozrnati sedimenti dobro ohranjeni, a v veliki meri prekriti s sigo, kar otežuje njihovo preučevanje. V zgornji etaži Postojnske jame sem podrobneje analizirala ohranjene dele drobnozrnatih sedimentov zlasti v stranskih rovih, kjer so boljše ohranjeni. Glede na absolutno nadmorsko višino, ne glede na hidravlični gradient in oddaljenost od ponornega roba, so najvišje odloženi drobnozrnati sedimenti v Spodnjem Tartarju, kjer so na nadmorski višini 532 m. Do nadmorske višine 530 m je odložen sediment v Rovu novih podpisov, Pisanem rovu in Zgornjem Tartarju. Na nadmorski višini 529 m je sediment v Rovubrez imena. Pod Veliko goro sem analizirala sediment z nadmorske višine 520 m. Višjih drobnozrnatih naplavin v Postojnski jami, ki bi naj segle do nadmorske višine 540 m injih omenjajo nekateri pretekli raziskovalci (Brodar, 1966; 1969; Gospodarič, 1976), nisem identificirala. Sledi naplavin so sicer lokalno opazne med plastmi sige v stalaktitih ali posameznih zaplatah med podornimi bloki, vendar ni opazna laminiranost sedimentov niti ni mogoče rekonstruirati sklenjenega, povezanega nivoja naplavin. Ker so te naplavine slabo ohranjene, je njihov izvor vprašljiv. V nadaljnjih raziskavah jih nisem obravnavala. Ob upoštevanju možnega hidravličnega gradienta paleopoplav, kjer bi gladina vode na vhodu v jamo bila na nadmorski višini 532 m, je najvišje odložen drobnozrnat sediment v Spodnjem Tartarju, kjer je 6,3 m nad predvideno gladino podzemne vode. Sediment v Pisanem rovu je 6,2 m nad predvideno gladino podzemne vode, v Zgornjem Tartarju 6 m, Rovu brez imena 4,7 m in v Plesni dvorani 0,5 m nad predvideno gladino podzemne vode ob paleopoplavah. V Rovu novih podpisov je drobnozrnat sediment 2 m, pri Veliki gori pa 3 m nižje od predvidene gladine podzemne vode ob paleopoplavah. Glede na nadmorsko višino drobnozrnatih sedimentov in ob upoštevanju predvidenega hidravličnega gradienta podzemne vode ob paleopoplavah bi analizirane sedimente lahko v grobem razvrstila v dve skupini. Na višji ravni so sedimenti v Spodnjem in Zgornjem Tartarju, Pisanem rovu in Rovu brez imena. Na nižji ravni so sedimenti v Plesni dvorani, Rovu novih podpisov in dvorani pri Veliki gori. Zunaj Postojnske jame sem identificirala drobnozrnate sedimente v Hauptmanovem kevdrcu, kjer so na nadmorski višini do 534 m. Z analizo primarnih jamskih oblik sem ugotovila, da je bila jama zapolnjena z naplavinami do nadmorske višine 536 m. Ker je jama od Postojnske jame oddaljena zgolj 200 m in je nadmorska višina naplavin okoli 2 m višje od naplavin v vhodnem delu Postojnske jame, bi ti sedimenti lahko pripadali starejšemu obdobju poplav. Te naplavine sem podrobneje obravnavala in jih primerjala z naplavinami v Postojnski jami. Drobnozrnate sedimente sem identificirala tudi v Spodmolu v Koliševki, kjer so na nadmorski višini 545 m. Ker so odloženi višje od sedimentov v Postojnski jami, sem predvidevala, da ne gre za sledi istočasnih poplav, ampak da so ostanek starejših poplav. Drobnozrnate naplavine zapolnjujejo tudi dna nekaterih udornic na območju nad Postojnsko jamo (Stepišnik, 2006; 2010). Uravnana dna udornic so na nadmorskih višinah od okoli 500do 545 m. Višina naplavin v udornicah upada z oddaljenostjo od ponornega roba Pivške kotline proti severovzhodu, kakor tudi naplavine v jamah in hidravlični gradient podzemne vode. Ponornemu robu najbližja je udornica Stara apnenica, v kateri je drobnozrnato gradi vodo nadmorske višine 553 m, poglobljeni del dna je uravnan na nadmorski višini 545 m. Bolj oddaljeni sta Velika in Mala Jeršanova dolina, ki imata dni zapolnjeni s drobnozrnatimi sedimenti in sta na nadmorski višini 540 m. Udornici Dolga in Drča dolina imata dni iz drobnozrnatega gradiva uravnani na nadmorski višini od 523 do 530 m. Najdlje oddaljena udornica, Vodni dol, ima dno iz drobnozrnatega gradiva uravnano na nadmorski višini 497 m. Primerjava nadmorskih višin naplavin v udornicah in jamah je pokazala, da so naplavine v udornicah od 7 do 14 m nad naplavinami v najbližjih jamskih rovih. Če pa upoštevam sledi162starejših akumulacijskih faz v Postojnski jami (Brodar, 1966; Gospodarič, 1976), se vsaj v primeru udornic Velika in Mala Jeršanova dolina, višina naplavin ujema z najvišjimi sledmi poplav v Pisanem rovu Postojnske jame (Stepišnik, 2006; 2010).Ker so naplavine v udornicah v splošnem na višjih nadmorskih višinah od obravnavanih naplavin v jamah, se je gradivo v udornicah najverjetneje odlagalo ob starejših poplavnih dogodkih, kot sem jih preučevala v disertaciji. Ker pa so v drobnozrnatem gradivu v dne hudornic aktivne in neaktivne sufozijske kotanje, ki kažejo na spiranje gradiva v podzemlju, predvidevam, da je po odložitvi gradiva v udornicah, še prihajalo občasno do intenzivnejšega odnašanja gradiva izpod njih. To pa je običajno znak bližine vodne gladine v podzemlju(Stepišnik, 2010). V današnjih razmerah poteka spiranje pod Vodnim dolom, ki ima v dnu aktivne sufozijske kotanje. Kraška voda v tistem delu krasa doseže višino okoli 492 m(Kataster jam IZRK, 2013), kar je 5 m pod dnom udornice. Poglobljen del dna v Stari apnenici kaže, da je prišlo po odložitvi drobnozrnatega gradiva do višine 553 m, do spiranja gradiva izpod udornice, v času, ko so bili hidrološko aktivni rovi Otoške jame in Zgornjega Tartarja (Gospodarič, 1976; Kataster jam IZRK, 2013) ter do uravnavanja gradiva na višini545 m (Stepišnik, 2006; 2010). Danes seže gladina kraške vode na območju do nadmorske višine okoli 510 m (Gospodarič, 1976; Kataster jam IZRK, 2013), kar je 35 m nižje od dna udornice. Ker je Postojnski kras odtočni sistem vode iz Pivške kotline (Šerko, 1946; Gams, 1965; 1966;Gospodarič, 1976; Habič, 1985; 1989; Kogovšek, 1999; Stepišnik, 2004; Kogovšek in sod.,2010), so hidrološke razmere na površju Pivške kotline in v podzemlju Postojnskega krasa soodvisne. Predpostavljam, da je v času, ko je bila hidrološko aktivna zgornja etaža Postojnske jame, kjer je bilo na vhodu odloženo drobnozrnato gradivo vsaj do nadmorske višine 532 m, segala gladina vode v Pivški kotlini, prav tako vsaj do nadmorske višine 532 m. Drobnozrnato gradivo, ki gradi ohranjene dele višjih uravnav v Pivški kotlini oziroma terase na nadmorski višini 533 do 535 m in terase na nadmorski višini 525 m ter gradivo v preučevanih jamskih rovih Postojnske jame, Hauptmanovega kevdrca in Spodmola v Koliševki sem vzorčila za petrološke analize, da bi dokazala, da se je gradivo odlagalo ob poplavah. Za primerjavo sem vzorčila tudi sedimente v udornicah in na površju nad Postojnsko jamo. Petrološke analize so obsegale rentgensko difrakcijo in rentgensko fluorescenco ter granulometrično analizo sedimentov. Z rentgensko difrakcijo je bila določena mineraloška zgradba sedimentov, na podlagi česar sem sklepala o izvornem območju sedimentov. Osnovni minerali drobnozrnatih sedimentov, ki gradijo terasi v Pivški kotlini, so kremen, muskovit in illit, klorit ter Na-Ca-plagioklazi. K-Na-glinenci in kaolinit so le v nekaterih vzorcih. Mineraloška zgradba je značilna za flišno matično podlago (Buser in sod., 1967;Orehek, 1970; Zupan Hajna, 1992; 1998; Zupan Hajna in sod., 2008), vendar v analiziranih sedimentih ni mineralov kalcita, ki jih je v flišnih kamninah Pivške kotline sicer povprečno okoli 17 % (Orehek, 1970). Ker so minerali kalcita topni v vodi, se pri eroziji in presedimentiranju flišne preperine njihov delež zmanjšuje (Plummer in sod., 1978; 1979;.Lovrenčak, 1994; Gunn, 2004; Ford, Williams, 2007). Omenjeno kaže na to, da je drobnozrnato gradivo, ki gradi terasi v Pivški kotlini, presedimentirano oziroma alohtonega izvora. Podobno mineraloško zgradbo imajo tudi sedimenti v udornicah (Stepišnik, 2004) in na površju Postojnskega krasa, v katerih prevladujejo kremen, muskovit in illit. Ob kloritu in NaCa-plagioklazih, so še minerali K-Na-glinencev. Mineraloška zgradba sedimentov kaže, da gre za alohtone sedimente, saj tovrstnih mineralov ni v krednih apnencih Postojnskega krasa(Buser in sod., 1967; Habič, 1973; 1984; Šebela, 1998; Stepišnik, 2004; Pleničar in sod.,1632009). Mineraloška sestava vseh analiziranih sedimentov kaže na flišni izvor gradiva (Buserin sod., 1967; Orehek, 1970; Zupan Hajna, 1992; 1998; Zupan Hajna in sod., 2008). Med minerali, ki gradijo vzorčene finozrnate naplavine v Postojnski jami in Hauptmanovem kevdrcu prevladuje kremen, manj je muskovita in illita ter klorita. V sedimentih se pojavljajo še minerali Na-Ca-plagioklazov, K-Na-glinencev ter kalcit in kaolinit. Mineraloška sestava sedimentov kaže na alohton izvor sedimentov (Buser in sod., 1967; Habič, 1973; 1984;Šebela, 1998; Stepišnik, 2004; Pleničar in sod., 2009). Minerali analiziranih sedimentov so značilni za flišna porečja (Buser in sod., 1967; Orehek, 1970; Zupan Hajna, 1992; 1998;Zupan Hajna in sod., 2008). Od sedimentov na površju Pivške kotline in Postojnskega krasa se razlikujejo po vsebnosti kalcitnih mineralov, kar pa je značilno za jamske sedimente, saj sev jami izloča siga, katere koščki se primešajo alohtonim sedimentom šele v jami (Zupan Hajna in sod., 2008).Mineraloška sestava sedimentov v Spodmolu v Koliševki se precej razlikuje od ostalih sedimentov v jamah ter od sedimentov na površju. V zgornjem delu prereza izrazito prevladuje kalcit (94 %), kar kaže, da gre za razpadlo sigo (Zupan Hajna, 1992; 1998). Na podlagi tega sem sklepala, da je sediment avtohtonega izvora in ni prinesen od drugod. Sediment tudi ne vsebuje Na-Ca-plagioklazov in K-Na-glinencev, ki bi kazali na flišni izvor(Orehek, 1970; Zupan Hajna, 2008). Zaradi bolj lokalnega značaja mineralov v sedimentu, sem Spodmol v Koliševki izločila iz nadaljnjih raziskav. Razlike v mineraloški sestavi sedimentov s površja, udornic in jam ob Pivški kotlini, so posledica različne preperelosti (Zupan Hajna in sod., 2008), vendar so razlike premajhne, da bi omogočale podrobnejšo interpretacijo diageneze sedimentov (Tucker, 2001; Mahler in sod,2007; Wright, 2007; Egli in sod., 2008; Albani in sod., 2011).Z rentgensko fluorescenco je bila določena kemijska sestava sedimentov, na podlagi česar sem sklepala o izvoru in poteku diageneze sedimentov. Osnovna kemijska sestava sedimentov na površju Pivške kotline in Postojnskega krasa ter v jamah kaže na prevlado SiO2, Al2O3 inFe2O3. Prisotne so še spojine MgO, CaO, K2O in TiO2. Mineraloške značilnosti analiziranih sedimentov kažejo na skupen izvor sedimentov v flišni kamninski podlagi (Orehek, 1970).Zlasti Fe2O3 in Al2O3 spadajo med nemobilne spojine (Hudson, 1995; Olson, 2006), ki najdlje ostanejo in situ preperini. Če bi gradivo v terasah preperevalo na mestu, in ne bi bilo presedimentirano, bi moral biti delež teh spojin bistveno večji kot v alohtonih sedimentih v udornicah in jamah. Ker so deleži teh spojin v vseh analiziranih sedimentih podobni, sklepam, da so bili sedimenti v terasah na površju in sedimenti vzorcev iz jam prineseni iz flišnega zaledja. Z granulometrično analizo so bili določeni deleži peščene, meljaste in glinene frakcije v vzorcih sedimentov, da sem dokazala, kateri sedimenti so bili odloženi ob poplavah. Na podlagi ameriške teksturne klasifikacije (Wentworth, 1922) sem jih razvrstila v teksturne razrede. Analizirani sedimenti se po Plasterju (1992) uvrščajo predvsem med meljasto ilovico, nekaj sedimentov se razvršča med meljasto glineno ilovico, peščeno ilovico in ilovico. Da bi določila način transporta in sedimentacijske okoliščine analiziranih sedimentov, sem rezultate granulometrične analize prikazala na granulometričnem diagramu (Pavšič, 2006, 97). Granulometrični diagram (ang. CM patterns) je definiral Passega (1957; 1964). Temelji na primerjavi vrednosti mediane in zgornjega percentila velikosti delcev (Vijayakumar in sod.,2011; Xiao in sod., 2013). Z izjemo enega vzorca so bili vsi sedimentirani iz suspenzije. Obravnavani sedimentih so torej poplavna ilovica. Drobnozrnato gradivo v suspenziji se lahko transportira na zelo dolge razdalje ne glede na dinamiko vodnega toka, za njegovo odlaganje iz suspenzije pa je nujno umirjeno vodno telo in to ne glede na globino vode(Potter, 2003). Do usedanja namreč prihaja zaradi razlik v gostoti raztopine oziroma ker je specifična masa zrn drobnozrnatega gradiva v suspenziji večja od specifične mase vode. Posledično se delci usedajo pod vplivom sile teže. Na sedimentacijske okoliščine vplivajo še164velikost, oblika in specifična masa delcev (vrsta kamnin) ter temperatura, viskoznost in gostota, torej posredno tudi temperatura vode (Bloesch, 2004). Vzorec, ki ni potrdil sedimentacije iz poplavne vode, je bil vzorčen v slepi dolini Risnik na nadmorski višini 525 m. Rezultat kaže na prisotnost pobočnega gradiva v okolici ali kakšno drugo motnjo. Zaradi nejasne morfogenetske interpretacije sem vzorec izključila iz nadaljnjih analiz. Na sedimentacijo gradiva, ki gradi ostanke višjih uravnav v Pivški kotlini ob paleopoplavah lahko sklepamo tudi z analizo granulometričnih značilnosti flišne matične podlage, ki jo sestavljajo plasti peščenjakov in laporovcev (Orehek, 1970; Buser in sod., 1967). Ob preperevanju fliša ostane v preperini groba peščena frakcija. Ker je v sedimentih na uravnavah zanemarljivo malo peščene frakcije, sklepamo, da so to alohtone flišne naplavine, ki so bile presedimentirane iz flišnega zaledja, in ne za in situ preperino. Ker sedimente sestavlja izključno drobna frakcija, sklepam, da se je gradivo odlagalo v stoječi vodi (Potter,2003; Bloesch, 2004). Tudi laminiranost drobnozrnatega sedimenta kaže, da so preučevane oblike v Pivški kotlini sledi paleopoplav, saj je posebej značilna za poplavna sedimentacijska okolja (Nanson, Croke,1992; Aslan, 2003; Bridge, 2003; Nanson, Gibling, 2003; Potter, 2003; Bloesch, 2004;Harden, 2006; Marriott, 2006; Ford, Williams, 2007; Anderson, Anderson, 2010). Lamine so na površju in udornicah slabše ohranjene kot v jamah, kar je posledica bioturbacije in preperevanja sedimentov pod vplivom zunanjih okoljskih vplivov (Bridge, 2003; Gilbert,2003; Potter, 2003; Harden, 2006; Wright, 2007; Egli in sod., 2008; Saarnisto, Ojala, 2009;Robinson, Moses, 2011; Hall in sod., 2012). Prav tako so lamine slabše ohranjene v vhodnih delih jam, kjer so sedimenti pod vplivom zunanjih vremenskih vplivov in delujejo procesi zmrzovanju oziroma krioturbacije (Troll, 1944; Woldstedt, 1954; Natek, 2007; French, 2011).Ne glede na stopnjo ohranjenosti, pa je dejstvo, da so lamine v skoraj vseh preučevanih prerezih sedimentov, kar nedvomno potrjuje rezultate ostalih analiz, namreč, da so bili sedimenti odloženi ob poplavah. Na podlagi sinteze morfografske, morfometrične in petrološke analize sklepam, da so uravnave v Spodnji Pivški kotlini, ki so ohranjene v terasah na nadmorskih višinah 533 do 535 m in 525 m, ostanki nekdanjih poplavnih ravnic oziroma nekdanjega dna Pivške kotline. Dokler je vodni tok, ki prečka naplavno ravnico, omejen na svojo strugo, potekajo intenzivni strugotvorni procesi (Bizjak, 2003; Černuta, 2010), ko pa vodotoki prestopijo bregove in se razlijejo po naplavni ravnici, se vodi, zaradi povečanega trenja, zmanjša hitrost, njena transportna moč pa upade (Nanson, Young, 1981; Anderson, Anderson, 2010). Ko se hitrost vodnega toka zmanjša pod umiritveno hitrost (Knighton, 1998), se začne sedimentacija lebdečih plavin, ki se transportirajo v suspenziji (Nanson, Gibling, 2003). Poplavne ravnice(ang. flood plain) nastanejo z vodoravno sedimentacijo drobnozrnatega gradiva iz suspenzije ob poplavah (Nanson, Croke, 1992; Aslan, 2003; Bridge, 2003; Marriott, 2006; Anderson, Anderson, 2010). Ker ostanke uravnav gradijo drobnozrnati laminirani sedimenti, ki so se odlagali iz suspenzije, sklepam, da gre za akumulacijski terasi (ang. depositional, fill, aggradational terrace) (Kladnik in sod., 2005, 31), ki sta ostanka nekdanjih poplavnih ravnic(Harden, 2006). Iz tega sledi, da so v preteklosti poplave v Pivški kotlini segle vsaj do nadmorske višine 535 m. S predhodnimi analizami sem prav tako dokazala, da so bili iz poplavne vode odloženi drobnozrnati sedimenti v obravnavanih delih Postojnske jame in v Hauptmanovem kevdrcu. Ker sem poplavno ilovico identificirala do nadmorske višine 532 m v Postojnski jami in 534 m v Hauptmanovem kevdrcu, sklepam, da so poplave v preteklosti segale vsaj do nadmorske višine od 532 do 534 m.165Ker je Postojnski kras, vključno s Postojnsko jamo, odtočni hidrološki sistem za vodo iz Pivške kotline (Šerko, 1946; Gams, 1965; 1966; Gospodarič, 1976; Habič, 1985; 1989;Kogovšek, 1999; Stepišnik, 2004; Kogovšek in sod., 2010), je bila sočasno z višjimi poplavami v Postojnski jami in Hauptmanovem kevdrcu, sorazmerno enako visoko tudi gladina poplavne vode v Pivški kotlini. Na površju in v jamah sem identificirala sledi paleopoplav na primerljivih nadmorskih višinah, podatki, pridobljeni z analizami, še ne omogočajo zanesljive interpretacije morfogenetske povezanosti poplavnih sedimentov na površju in v jamah. Z uporabo geografskih informacijskih sistemov sem modelirala obseg in višino paleopoplav v Pivški kotlini. Izračunala sem prostornino paleopoplav ob upoštevanju današnje oblike površja. Izračunala sem tudi površino poplavljenega površja ob višjih poplavah. Poplave do nadmorske višine od 533 do 535 m bi zavzemale prostornino okoli 170 do 220 Mm3. Površina poplavljenega površja bi znašala od 23,2 do 26,7 km2.Poplave do nadmorske višine 525 m bi imele prostornino okoli 40,5 Mm3, poplavljenega bi bilo 9,8 km2 površja. Ob najvišjih poplavah v današnjih hidroloških razmerah, ki sežejo do nadmorske višine 520m, je prostornina poplavnega telesa okoli 7 Mm3, kar je od 24 do 31 krat manj v primerjavi z najvišjim ugotovljenim nivojem paleopoplav in skoraj 6 krat manj v primerjavi s poplavami do nadmorske višine 525 m. V današnjih hidroloških razmerah je ob najvišjih poplavah poplavljenega 3,64 km2 površja. Površina poplavljenega površja ob poplavah do nadmorske višine 535 m bi bila približno 7krat, ob poplavah do nadmorske višine 525 m pa 2,7 krat večja, kot ob najvišjih današnjih poplavah. Upoštevati moramo, da je bila prostornina poplavne vode ob paleopoplavah manjša od izračunane, saj so takrat velik del današnjega dna kotline zapolnjevale naplavine. To pomeni, da količina vode, ki je bila potrebna, da se je gladina vode ob poplavah dvignila do nadmorske višine 535 m, ni bila nujno 31 krat večja od količine vode, ki poplavlja v recentnih razmerah, ampak je magnituda poplav (Baker, 2003; Komar, 2003; cv: Syvitski, 2003; DFO,2009; Frantar, 2009, Anderson, Anderson, 2010) lahko bila podobna današnji. S predhodnimi analizami sem v Pivški kotlini identificirala ostanke najvišje poplavne ravnice na nadmorski višini od 533 do 535 m ter alohtone poplavne sedimente v Postojnski jami in Hauptmanovem kevdrcu do nadmorske višine 532 oziroma 534 m. Za časovno opredelitev obdobja pojavljanja paleopoplav do te nadmorske višine sem z morfokronološko metodo analizirala sigo v Postojnski jami, ki je odložena na in pod obravnavanimi poplavnimi sedimenti. Vzorci sige so bili datirani z radiometričnima analizama 14C in U-Th. Za gladino podzemne vode (Ford, 2006; Major, 2006; Ward, 2006) je značilno, da je nagnjena proti največji vrednosti hidravličnega potenciala (Klimchouk in sod., 2000; Dreybrodt in sod.,2005), ki je v primeru Postojnskega krasa določen z nadmorsko višino gladine vode na Planinskem polju (Gams, 1965; 1966; Habič, 1973; 1984; 1985; 1989; Gospodarič, 1976;Kogovšek, 1999; Kogovšek in sod., 2010; Kataster jam IZRK, 2013). Za Postojnsko jamo sem glede na dostopne podatke o višini podzemne vode izračunala hidravlični gradient(Brenčič, 1994; Hickin, 2006; Ford, Williams, 2007; Stepišnik, 2011) okoli 7 ‰, med vhodnim delom in končnim delom v okolici dvorane Velika gora (Gospodarič, 1976;Kogovšek, 1999; Kataster jam IZRK, 2013). Predpostavljam, da je bil ob paleopoplavah primerljiv hidravličen gradient, na podlagi katerega sem primerjala relativno nadmorsko višino analiziranih sedimentov v Postojnski jami. Datacije sige so pokazale, da so najstarejši poplavni sedimenti, ki so starejši od 43,5 ka, v dnu prereza pod datirano sigo v Pisanem rovu, Rovu brez imena in v dvorani Velika gora. V vseh treh preučevanih profilih najstarejšo sigo prekriva mlajša poplavna ilovica. Siga, ki prekriva poplavno ilovico na nadmorski višini 530 m v Zgornjem Tartarju in je odložena nad vsemi ostalimi klastičnimi sedimenti, je stara 39,7 ka. Ker nad sigo ni sledi167mlajših poplav, sklepam, da vsaj od 39,7 ka BP gladina podzemne vode ni več segla do takšne nadmorske višine. Ker so sedimenti v Rovu brez imena in Pisanem rovu, glede na predvideno gladino podzemne vode ob paleopoplavah, odloženi višje od sedimentov v Zgornjem Tartarju, sklepam, da so poplavni sedimenti v rovih prav tako starejši od 39,7 ka. Rezultati datacij sige, ki je odložena nad vsemi ostalimi sedimenti v Spodnjem Tartarju, takšno sklepanje dopuščajo, saj kažejo zgolj na to, da je poplavna ilovica pod sigo zagotovo starejša od 14,7 ka. Siga, ki prekriva ostale sedimente v Pisanem rovu in Rovu brez imena ni bila datirana zaradi kontaminacije s sajami. Siga, ki prekriva poplavne sedimente v nižjem delu Zgornjega Tartarja na nadmorski višini529 m, je stara okoli 9 ka. To pomeni, da so poplavni sedimenti starejši od sige. Ker nad sigo ni sledi poplavnih sedimentov, sklepam, da vsaj od 9 ka BP naprej poplave niso več segle do takšne nadmorske višine. V Plesni dvorani so poplavni sedimenti odloženi do nadmorske višine 528 m in prekriti z 1 do5 cm debelo sigovo skorjo. Datacije sige, vzorčene na različnih delih jamskega rova, so pokazale, da je siga stara okoli 7,2 do 7,6 ka. Ker nad sigo ni sledi poplavnih sedimentov, sklepam, da od okoli 7,2 ka BP naprej poplave niso več segle v Plesno dvorano. Med plastmi sige je kratka prekinitev rasti sige s primesjo ilovnatega gradiva, ki bi lahko kazalo na morebitno kratkotrajno motnjo zaradi poplav. Sedimenta je premalo za podrobnejše analize. Tovrstno motnjo bi lahko povzročilo lokalno zastajanje avtigene vode in premeščanje alohtonega gradiva znotraj jamskega rova (Baker in sod., 1993b; Zupan Hajna, 2003, Ford ,Williams, 2007). Da omenjena motnja v odlaganju sige ni posledica poplav, ki bi segale do tolikšne nadmorske višine, kaže tudi datacija sige, ki prekriva poplavne sedimente pod Veliko goro. Starost sige je bila določena na 10,9 ka. Ker nad njo ni sledi poplavnih sedimentov, sklepam, da od 10,9 ka BP poplave niso več segle do tolikšne nadmorske višine. Glede na predvideni hidravlični gradient ob paleopoplavah so analizirani sedimenti pod Veliko goro okoli 3,5 m nižje od sedimentov v Plesni dvorani, zato bi ob poplavah, ki bi zalile Plesno dvorano, moralo biti poplavljeno tudi območje vzorčenja sedimentov pod Veliko goro. Ker pod Veliko goro ni mlajših sledi poplav vsaj od 10,9 ka BP naprej, je motnja v odlaganju sige v Plesni dvorani posledica lokalnih razmer, in je omejena na ožje območje Plesne dvorane. Najbolj podrobno sem lahko opredelila starost poplavnih sedimentov v Rovu novih podpisov. Ker se v zgornjem delu analiziranega profila menjavajo plasti poplavnih sedimentov in sige, sem z datacijami najvišjih treh plasti sige, določila ožji časovni okvir zadnjih poplavnih dogodkov, ki so v rovu segli do nadmorske višine 530 m. Datacije so pokazale, da je najnižja plast sige, ki prekriva debelejšo plast poplavne ilovice stara 32,4 ka, srednja plast sige je stara30,3 ka, siga na vrhu prereza, ki prekriva vse sedimente, pa je stara 28.7 ka. Sklepam, da se je glavnina poplavne ilovice odložila v obdobju pred več kot 32,4 ka. V obdobju med 32,4 in30,3 ka ter med 30,3 in 28,7 se je ponovilo odlaganje poplavne ilovice do nadmorske višine530 m, kar pomeni, da so do okoli 28,7 ka BP poplave v Pivški kotlini še segale vsaj do nadmorske višine 530 m. Če primerjam rezultate z datacijami v Zgornjem Tartarju, ki je glede na predvideni hidravlični gradient ob paleopoplavah okoli 8 m višje od Rova novih podpisov, sklepam, da so bili višji deli Zgornjega Tartarja v času odlaganja poplavnih sedimentov v Rovu novih podpisov že hidrološko neaktivni. Sinteza rezultatov, ki sem jih pridobila s to raziskavo kaže, da je v kvartarju bilo več obdobij, ko so poplave v Pivški kotlini segale do višjih nadmorskih višin od današnjih poplav ter, da je absolutna nadmorska višina, ki so jo dosegle poplave v času postopno upadala. Pred več kot 39,7 ka BP so poplave na vhodu v Postojnsko jamo segle vsaj do nadmorske višine 538 m. Mlajših sledi poplav, ki bi segle do tolikšne nadmorske višine nisem identificirala. Sklepam, da je segla gladina poplavne vode tudi v Pivški kotlini vsaj do nadmorske višine 538 m. To pomeni, da je bila obsežna poplavna ravnica, katere ostanki168so ohranjeni v najvišji terasi na nadmorski višini 533 do 535 m, prav tako hidrološko aktivna. V tem obdobju so se najverjetneje odlagali tudi poplavni sedimenti v Hauptmanovem kevdrcu, kjer so ohranjeni na nadmorski višini 534 m. Do 28,7 ka BP so poplave ob vhodu v Postojnsko jamo segle vsaj do nadmorske višine 530m. Mlajših sledi poplav, ki bi segle do tolikšne nadmorske višine nisem identificirala. Predvidevam, da je takrat bila tudi Pivška kotlina poplavljena vsaj do nadmorske višine530 m. Na podlagi ugotovitev ne morem sklepati ali je bila takrat najvišja poplavna ravnica še hidrološko aktivna ali ne, sklepam pa, da bi zagotovo lahko bila hidrološko aktivna nižja poplavna ravnica, katere ostanki so ohranjeni v terasi na nadmorski višini 525 m. Od 10,9 ka BP naprej, poplave na vhodu v Postojnsko jamo najverjetneje niso več presegle nadmorske višine 529 m. Ob poplavah do te nadmorske višine bi bila nižja poplavna ravnica še hidrološko aktivna, med tem ko o procesih na najvišji uravnavi ne morem sklepati. Sinteza rezultatov, ki sem jih dobila s predhodnimi analizami, kaže, da je bila dinamika poplav v preteklosti podobna današnjim, saj se je laminirana poplavna ilovica odlagala ob poplavah (Nanson, Gibling, 2003; Anderson, Anderson, 2010; Warburton, 2011). Takšni procesi so značilni tudi za recentne hidrološke razmere v Pivški kotlini in podzemlju Postojnskega krasa (Gams, 1966; Gospodarič, Habič, 1966; Gospodarič, 1976; Kataster jam IZRK, 2013). Ugotovitve so v nasprotju z nekaterimi starejšimi interpretacijami sedimentov v Pivški kotlini (Brodar, 1950; 1960; 1966; 1969; Melik, 1951; 1955), v katerih so predpostavljali trajno ojezeritev Pivške kotline. V pobočjih Cerkniškega polja ni uravnav ali teras, ki bi kazale na višje poplave v preteklosti. Manjšo zaplato vodoravno odloženih drobnozrnatih sedimentov, ki jih najvišje poplave v recentnih razmerah ne dosežejo, sem identificirala zgolj nad ponornim robom Cerkniškega polja v Jamskem zalivu. Gradivo sem v nadaljnjih analizah podrobneje obravnavala z namenom, da sem sedimente lahko primerjala s sedimenti iz udornic in jam. Zaplata sedimenta obsega 300 m2, odloženi so do nadmorske višine 575 m. Drobnozrnati sedimenti zapolnjujejo tudi dna udornic Veliki in Mali Kamojstrnik ter Globoki dol v ponornem zaledju Cerkniškega polja. Največ drobnozrnatih sedimentov je v Globokem dolu, kjer je zapolnjeno dno do nadmorske višine 565 m. V osrednjem delu dna udornice je dno uravnano na nadmorski višini 555 m. Na območju udornice se v podzemlju nivo vode dvigne do nadmorske višine med 530 in 545 m (Gospodarič, 1969a; 1969b; 1970b; 1970c;Kataster jam IZRK, 2013). To je 10 m pod dnom, zaradi česar prihaja do spiranja drobnozrnatega gradiva izpod udornice (Stepišnik, 2010). Na to kažejo sufozijske kotanje na vzhodnem delu dna udornice. Drobnozrnate sedimente sem identificirala tudi v Jami pod cesto, ki je v severozahodnem ponornem zaledju Cerkniškega polja. Dno jame je zapolnjeno z drobnozrnatimi sedimenti do nadmorske višine 575 m, na podlagi česar sem sklepala, da so poplave v preteklosti segle vsaj do nadmorske višine 575 m. Ostanki drobnozrnatih sedimentov so sicer tudi v razpokah sten in stropa, ki je do 5 m visok. V današnjih hidroloških razmerah se gladina kraške vode v podzemlju na tem območju dvigne največ do nadmorske višine okoli 553 m (Gospodarič,1969a; 1969b; 1970b; 1970c; Kataster jam IZRK, 2013).Da bi dokazala, da se je drobnozrnato gradivo, ki sem ga identificirala na površju, v udornicah in jamah ob Cerkniškem polju do nadmorske višine 575 m, odlagalo ob poplavah, sem169gradivo vzorčila za petrološke analize, ki so obsegale rentgensko difrakcijo ingranulometrično analizo sedimentov. Z Rentgensko difrakcijo je bila določena mineraloška zgradba sedimentov. Rezultati so pokazali, da sedimenti vsebujejo povprečno 55 % kremena ter muskovit in illit, klorit in kalcit. Ker teh mineralov ni v matični podlagi preučevanega območja (Buser in sod., 1967), je sediment alohtonega izvora. Mineraloška zgradba sedimentov je podobna sedimentom iz Križne jame (Zupan Hajna insod., 2008), katere hidrološko zaledje je na območju Bloške planote. Kakor v analiziranih sedimentih v ponornem zaledju Cerkniškega polja, tudi v sedimentih v Križni jami prevladujejo minerali kremena, prisotni pa so še minerali muskovita in illita ter klorita. Glede na kamnine v hidrološkem zaledju Cerkniškega polja, bi minerali kremena lahko izvirali iz dolomitov z roženci karnijske stopnje (Buser in sod., 1967; Šušteršič, 1978; Pleničar in sod.,2009), ki so značilni za povirje Cerkniščice na območju naselja Kremenca, ali iz območja Bloške planote (Buser in sod., 1967; Pleničar in sod., 2009).Manjši delež mineraloške zgradbe, od 4 do 8 %, predstavljajo minerali Na-Ca-plagioklazov, ki so tudi v sedimentih Križne jame (Zupan Hajna in sod., 2008), in K-Na-glinencev. Ti minerali izvirajo iz magmatskih kamnin, ki jih v hidrološkem zaledju Cerkniškega polja ni(Buser in sod., 1967; Pleničar in sod., 2009). Vetrna erozija, deflacija in eolski sedimenti(Wiggs, Livingstone, 2006) so v Sloveniji pomanjkljivo preučeni. Ti minerali bi lahko bili eolskega izvora, saj deflacija poteka tudi v recentnih okoljskih razmerah (Lovrenčak, 1994;Zorn, 2008), utemeljeno pa lahko sklepamo, da je potekala tudi v preteklosti (Osole, 1963;Marković in sod., 2008; Marković in sod., 2009; Haberlah in sod., 2010). Najbližja kamnina, ki tovrstne minerale vsebuje, je fliš v Pivški kotlini in zaplata fliša na območju Kališ pri Logatcu (Buser in sod., 1967).Z granulometrično analizo so bili določeni deleži peščene, meljaste in glinene frakcije v vzorcih sedimentov, da sem dokazala, kateri sedimenti so bili odloženi ob poplavah. Na podlagi ameriške teksturne klasifikacije (Wentworth, 1922) sem jih razvrstila v teksturne razrede. Analizirani sedimenti se po Plasterju (1992) uvrščajo predvsem med meljasto ilovico, eden analiziran sediment se razvršča med meljasto glino. Da bi določila način transporta in sedimentacijske okoliščine analiziranih sedimentov, sem rezultate granulometrične analize prikazala na granulometričnem diagramu (Pavšič, 2006, 97) iz katerega razberemo način transporta sedimentov. Granulometrični diagram (ang. CM patterns) je definiral Passega(1957; 1964). Temelji na primerjavi vrednosti mediane velikosti delcev in zgornjega percentila velikosti delcev (Vijayakumar in sod., 2011; Xiao in sod., 2013).Granulometrične analize sedimentov so pokazale, da so se vsi analizirani sedimenti ob Cerkniškem polju odlagali iz suspenzije (Hicks, 2006; Young, 2006; Anderson, Anderson,2010; Roy, Lamarre, 2011; Warburton, 2011), s čimer sem dokazala, da so poplave na območju Cerkniškega polja v preteklosti segle do vsaj do nadmorske višine 575 m. Na periodične poplave do nadmorske višine 575 m, čeprav na podlagi dosedanjih raziskav frekvence paleopoplav ni možno rekonstruirati (Kochel, Baker, 1982; Baker, 1987; Springer,2002; Wohl, 2002; cv: Wohl, 2006), kaže tudi laminiranost poplavne ilovice, ki je značilna za poplavne sedimente (Bull, 1981; Springer, Kite, 1997; House in sod., 2002; Ford, Williams,2007; Smart, Farrant, 2011). Četudi je del gradiva v hidrološko zaledje Cerkniškega polja bilo prinesenega z vetrom, laminiranost analiziranih sedimentov dokazuje, da je bilo gradivo presedimentirano oziroma, da je bil zadnji transportni medij voda, ki je sediment prenašala v suspenziji. Sinteza rezultatov pridobljenih z morfografskimi, morfometričnimi in petrološkimi analizami kaže, da so poplave v preteklosti segle vsaj do nadmorske višine 575 m, kar je 22 m višje, kot sežejo najvišje poplave v recentnih hidroloških razmerah. Ker je na obrobju Cerkniškega polja170ohranjenih premalo poplavnih sedimentov, na podlagi dosedanjih raziskav ni možno podrobneje opredeliti morfogeneze ostankov geomorfoloških oblik, ki so nastale ob paleopoplavah. Hidrometrične lastnosti paleopoplav na Cerkniškem polju sem izračunala z uporabo geografskih informacijskih sistemov. Modelirala sem obseg poplav, ki bi segle do nadmorske višine do katere sem s predhodnimi analizami dokazala sledi paleopoplav. Izračunala sem, kakšno prostornino bi imele višje poplave, ob upoštevanju današnje oblike površja. Izračunala sem tudi površino poplavljenega površja ob višjih poplavah. Poplave do nadmorske višine 575 m bi zavzemale prostornino okoli 1.330 Mm3. Površina poplavljenega površja bi bila 58,1 km2.Ob najvišjih poplavah v današnjih hidroloških razmerah, ki sežejo do nadmorske višine 553m, je prostornina poplavnega telesa okoli 291 Mm3, kar je 4,6 krat manj v primerjavi s poplavami do nadmorske višine 575 m. V današnjih hidroloških razmerah je ob najvišjih poplavah poplavljenega 34,3 km2 površja. Površina poplavljenega površja ob poplavah do nadmorske višine 575 m bi bila približno 1,7krat večja od poplavljenega površja v recentnih razmerah. Ker na Cerkniškem polju in njegovi neposredni okolici ni sledi obsežnejših akumulacij, na podlagi katerih bi lahko sklepala, da je bilo v preteklosti dno zapolnjeno s sedimenti do višjih nadmorskih višin, predvidevam, da je napaka izračunov prostornine in površine poplavljenega površja ob paleopoplavah zaradi upoštevanja današnje reliefne izoblikovanosti površja, minimalna. Na podlagi tega sklepam, da je bila magnituda poplav (Baker, 2003; Komar,2003; cv: Syvitski, 2003; DFO, 2009; Frantar, 2009, Anderson, Anderson, 2010) v preteklosti večja, čeprav pridobljeni podatki ne zadoščajo za podrobnejšo rekonstrukcijo magnitude paleopoplav (Baker in sod., 1988; House in sod., 2002; Wohl, 2006; DFO, 2009; Frantar,2009).Morfokronološko interpretacijo stratigrafije sedimentov na Cerkniškem polju so v preteklosti opredelili na podlagi relativnih in numeričnih kronoloških analiz (Šercelj, 1970; 1973; 1974;Gospodarič, 1977; cv: Zupan, 1991; Gospodarič in Habič, 1978; Gospodarič, 1981). Sinteza numeričnih (Gospodarič, 1977; cv: Zupan, 1991; Gospodarič in Habič, 1978; Gospodarič,1981) in relativnih (Šercelj, 1974) morfokronoloških raziskav Cerkniškega polja kaže, da naj bi polje bilo trajno ojezerjeno med 50 in 30 ka BP ter v toplih obdobjih mlajšega würma in v zgodnjem obdobju holocena, česar pa natančneje kronološko ne določijo. V raziskavah ne navajajo razlogov za interpretacijo naplavin na polju kot sedimente trajnih ojezeritev. Na podlagi rezultatov moje raziskave prisotnosti jezerskih sedimentov na Cerkniškem polju ne morem niti potrditi niti zanikati, ker nisem analizirala enakih sedimentov kot raziskovalci pred menoj. Vendar rezultati analiz sedimentov v ponornem delu polja, ki sem jih opravila, kažejo, da so se sedimenti v preteklosti odlagali ob periodičnih poplavah. Na podlagi speleoloških raziskav ponornega dela Cerkniškega polja je Gospodarič (1969b;1970b; 1970c) menil, da je bil v preteklosti odtok vode s polja na nadmorski višini okoli 560m, pri čemer bi gladina vode ob poplavah naj segala še višje. Opazil je tudi manjše zaplate drobnozrnatih sedimentov na pobočjih Javornikov, ki bi naj segali do nadmorskih višin več 10m nad dno polja, vendar jih ni podrobneje preučeval. V pobočjih Javornikov sem na nekaj lokacijah tudi sama zasledila ostanke drobnozrnatih sedimentov v škrapljah in razpokah, vendar z izjemo gradiva nad Jamskim zalivom, sedimenti niso bili ohranjeni v primarni legi. Zaradi negotovega izvora in stratigrafske lege, teh sedimentov v raziskavi nisem podrobneje obravnavala. Na Cerkniškem polju je bila v preteklosti opravljena zgolj ena numerična datacija s 14Cradiometrično metodo (Gospodarič in Habič, 1978), s katero so določili starost vršaja171Cerkniščice na več kot 55 ka. Ker je bil domet metode v preteklosti največ do okoli 40 ka, inje bila šele v zadnjem desetletju dosežena zadovoljiva točnost rezultatov do starosti okoli 50–55 ka (Hajdas, 2008), je točnost datacije vršaja vprašljiva. Nekaj numeričnih datacij sige je opravil (Gospodarič, 1977; cv: Zupan, 1991) v nadaljevanju ponornega sistema Cerkniškega polja, in sicer v Zelških jamah. Na podlagi rezultatov datacij sige je sklepal, da je bil do 9 kaBP Južni rov Zelških jam, ki je v recentnih razmerah hidrološko neaktiven, trajno hidrološko aktiven. Iz tega izhaja, da je bil nivo kraške vode vsaj 5 m višji od današnjega, ob poplavah pa najverjetneje še več. Ojezeritve na Cerkniškem polju so interpretirali na podlagi primerjav s starejšimi preučevanji Pivške kotline (Brodar, 1960; 1966; 1967; 1969) in jih označili kot pojav trajnih ojezeritev v toplejših dobah. Drugačno interpretacijo je podal Šercelj (1970), ki je s palinološkimi analizami ugotovil, da je bila vlažnost tal v hladnih obdobjih, kljub nižji količini padavin, višja kot v toplejših obdobjih. Razmere je pojasnjeval z znižanjem evapotranspiracije in izhlapevanja, zaradi redkejšega rastlinskega pokrova v hladnejših obdobjih. Sinteza rezultatov, pridobljenih s predhodnimi analizami kaže, da je bila dinamika poplav v preteklosti podobna današnjim, saj se je laminirana poplavna ilovica odlagala ob poplavah, kakor poteka sedimentacija poplavne ilovice v današnjih hidroloških razmerah (Gospodarič,1969a; 1969b; 1970b; 1970c; Kataster jam IZRK, 2013). Predvidevam, da višje poplave niso bile posledica enkratnega ekstremnega ali katastrofalnega (Šušteršič s sod., 2003; Šušteršič in Šušteršič, 2003) dogodka ter, da ni šlo za trajno ojezeritev (Gospodarič in Habič, 1978),ampak so bile poplave, kot danes, periodičen pojav, ki je bil v ravnovesju s paleookoljskimi razmerami. Na površju Planinskega polja so sledi paleopoplav, ki bi segale do višje nadmorske višine od recentnih poplav, v zatrepni dolini Malni, ki je v zaledju izvira Malenščice na jugozahodni strani polja. Zatrepna dolina je 900 m dolga ter od 50 do 100 m široka. V recentnih hidroloških razmerah so aktivni izviri na severni strani doline na nadmorski višini 448 m, ob najvišjih poplavah do višine 460 m. Iz tega izhaja, da seže gladina podzemne vode na območju največ do nadmorske višine okoli 460 m. Južni del dna zatrepne doline je zapolnjen z drobnozrnatimi sedimenti, ki jih sledimo ob vznožju pobočij, kjer prekrivajo melišča do nadmorske višine 495 m. V osrednjem delu je v dnu manjša uravnava na nadmorski višini 480m. Z meritvami električne upornosti tal v preteklosti (Stepišnik in sod., 2012) je bilo ugotovljeno, da debelina sedimentov v dnu presega 22 m. Drobnozrnate sedimente sem identificirala tudi v dnu udornice Mrzli dol (Stepišnik, 2006;2010), ki je 150 m zahodno od zatrepne doline Malni. Sedimenti v dnu so uravnani na nadmorski višini 495 m (Stepišnik, 2006; 2010). Z meritvami električne upornosti tal v preteklosti je Stepišnik (2006) izmeril, da je globina sedimenta v dnu okoli 5 m. Drobnozrnati sedimenti na višji nadmorski višini kot jo doseže najvišja gladina kraške vode v današnjih hidroloških razmerah (Kataster jam IZRK, 2013), so ohranjeni tudi v jamah na jugozahodni izvirni strani Planinskega polja (Gospodarič, 1976; Šušteršič in sod., 2003; Zupan Hajna in sod., 2008; Stepišnik in sod., 2012). Največ drobnozrnatih sedimentov je v najvišjih stranskih rovih Planinske jame, medtem ko so v glavnem pretočnem rovu sledi drobnozrnatih sedimentov slabo ohranjene. Najvišje odložene drobnozrnate sedimente sem identificirala v Pivškem rokavu za Zadnjim stebrom, kjer je ob desnem bregu Pivke okoli 20 m visok stožec naplavin, ki seže do nadmorske višine 495 m. V spodnjem delu je grušč, ki naj bi izviral iz območja Planinske172koliševke (Gospodarič in Pavlovec, 1974; Gospodarič, 1976) v zgornji polovici je odložen laminiran drobnozrnat sediment, ki ga mestoma prekriva nekaj sige. Do nadmorske višine 495m so odloženi tudi drobnozrnati sedimenti v stranskih rovih Katernov rov in Tiha jama. V Pivškem rokavu pred Zadnjim stebrom sem v kratkem stranskem rovu identificirala 7 m visok profil drobnozrnatih sedimentov, ki sežejo do nadmorske višine 480 m. Južno od sotočja Pivke in Raka je Rudolfov rov, ki ima nad ostalimi naplavinami (Gospodarič, 1976) odložen laminiran drobnozrnat sediment do nadmorske višine 475 m (Kataster jam IZRK, 2013).V recentnih hidroloških razmerah seže gladina kraške vode ob najvišjih poplavah do nadmorske višine okoli 470 m v pritočnih sifonih Pivškega in Rakovega rokava Planinske jame (Gospodarič, 1976; Kataster jam IZRK, 2013) ter do nadmorske višine 458 m ob izviru Unice na vhodu v Planinsko jamo (Arhiv hidroloških podatkov, 2011). Drobnozrnatenaplavine v stranskih rovih so odložene do 37 m višje kot seže najvišja gladina kraške vode v današnjih hidroloških razmerah. Da bi dokazala, da so se drobnozrnati sedimenti, ki sem jih identificirala na višjih nadmorskih višinah kot jih doseže gladina kraške vode v današnjih hidroloških razmerah, odlagali izpoplavne vode, so bili sedimenti vzorčeni in petrološko analizirani. Vzorčila sem gradivo v zatrepni dolini Malni, udornici Mrzli dol ter na treh lokacijah v Planinski jami: (1) za Zadnjim stebrom na nadmorski višini 495 m, (2) pred Zadnjim stebrom na nadmorski višini 480 m in(3) v Rudolfovem rovu na nadmorski višini 475 m. Analize so obsegale rentgensko difrakcijo in granulometrično analizo sedimentov. Z Rentgensko difrakcijo je bila določena mineraloška zgradba sedimentov, ki je pokazala, da analizirani sedimenti vsebujejo največ mineralov kremena, povprečno okoli 60 %. Prisotni so še minerali muskovita in illita, klorita, v posameznih vzorcih je še nekaj odstotkov K-Naglinencev in Na-Ca-plagioklazov. Ker mineralov ni v matični podlagi preučevanega območja(Buser in sod., 1967; Pleničar in sod., 2009), sklepam, da gre za alohtono gradivo, ki ni nastalo in situ (Zupan Hajna in sod., 2008).Z granulometrično analizo so bili določeni deleži peščene, meljaste in glinene frakcije v vzorcih sedimentov, da sem dokazala, kateri sedimenti so bili odloženi ob poplavah. Na podlagi ameriške teksturne klasifikacije (Wentworth, 1922) sem jih razvrstila v teksturne razrede. Analizirani sedimenti se po Plasterju (1992) uvrščajo med meljasto ilovico. Da bi določila način transporta in sedimentacijske okoliščine analiziranih sedimentov, sem rezultate granulometrične analize prikazala na granulometričnem diagramu (Pavšič, 2006, 97) iz katerega razberemo način transporta sedimentov. Granulometrični diagram (ang. CMpatterns) je definiral Passega (1957; 1964). Temelji na vrednosti mediane velikosti delcev in enem percentilu največjih delcev (Vijayakumar in sod., 2011; Xiao in sod.,2013).Granulometrične analize sedimentov so pokazale, da so se vsi analizirani sedimenti odlagali iz suspenzije (Hicks, 2006; Young, 2006; Anderson, Anderson, 2010; Roy, Lamarre,2011; Warburton, 2011). Laminiranost analiziranih drobnozrnatih sedimentov je značilna za poplavne sedimente (Bull, 1981; Springer, Kite, 1997; House in sod., 2002; Ford, Williams,2007; Zupan Hajna in sod., 2008; Smart, Farrant, 2011). Iz tega izhaja, da je gladina vode ob paleopoplavah (Kochel, Baker, 1982; Baker, 1987; Springer, 2002; Wohl, 2002; cv: Wohl,2006) na Planinskem polju segala vsaj do nadmorske višine 495 m, s čimer sem dokazala obstoj višjih poplav v preteklosti. Rezultati raziskav se ujemajo z nekaterimi starejšimi raziskavami, kjer so prav tako identificirali poplavno ilovico v Planinski jami do nadmorske višine 495 m (Gospodarič,1976; Šušteršič in sod., 2003; Stepišnik in sod., 2012).173Sinteza rezultatov pridobljenih z morfografskimi, morfometričnimi in petrološkimi analizami kaže, da so poplave v preteklosti segale vsaj do nadmorske višine 495 m, kar je 35 m višje kot sežejo najvišje poplave, ki jih poznamo v današnjih hidroloških razmerah. Ker se je poplavna ilovica odlagala na primerljivih nadmorskih višinah na površju in v udornicah ter jamah (Stepišnik, 2010; Stepišnik in sod., 2012, Kataster jam IZRK, 2013),sklepam, da je bilo poplavljeno celotno Planinsko polje. Sledi poplav, ki bi presegle nadmorsko višino 495 m nisem zasledila. To ustreza nadmorski višini najnižjega dela oboda Planinskega polja pri Grčarevcu, ki je na nadmorski višini 500 m, in predstavlja najvišjo točko, do katere bi poplave na polju lahko segle, preden bi voda začela površinsko odtekati. Najnižji del oboda je bil morfografsko analiziran, vendar sledi paleopoplav nisem zasledila. Z uporabo geografskih informacijskih sistemov sem izračunala hidrometrične lastnosti paleopoplav na Planinskem polju. Modelirala sem obseg poplav, ki bi segle do nadmorskih višin do katerih sem s predhodnimi analizami dokazala sledi paleopoplav. Izračunala sem, kakšno prostornino bi imele višje poplave, ob upoštevanju današnje oblike površja. Izračunala sem tudi površino poplavljenega površja ob višjih poplavah. Poplave do nadmorske višine 495 m bi imele prostornino okoli 602 Mm3. Ob poplavah do te nadmorske višine bi bilo poplavljenega okoli 17 km2 površja. Poplave do nadmorske višine 480 m bi imele prostornino 382 Mm3, poplavljenega pa bi bilo okoli 13 km2 površja. Ob najvišjih poplavah v današnjih hidroloških razmerah, ki sežejo do nadmorske višine 460m, je prostornina poplavnega telesa okoli 144 Mm3, kar je 4,2 krat manj v primerjavi s poplavami do nadmorske višine 495 m in 2,7 krat manj v primerjavi s poplavami do nadmorske višine 480 m. V današnjih hidroloških razmerah je ob najvišjih poplavah poplavljenega okoli 11 km2površja. Površina poplavljenega površja ob poplavah do nadmorske višine 495 m bi bila približno 1,5 krat večja od poplavljenega površja v recentnih razmerah, ob poplavah do nadmorske višine 480 pa 1,2 krat večja. Na Planinskem polju ni sledi obsežnejših akumulacij, ki bi v preteklosti zapolnjevale dno polja do višjih nadmorskih višin. Predvidevam, da je napaka izračunov prostornine in površine poplavljenega površja ob paleopoplavah, zaradi upoštevanja današnje reliefne izoblikovanosti površja, minimalna. Sklepam, da je bila magnituda poplav (Baker, 2003;Komar, 2003; cv: Syvitski, 2003; DFO, 2009; Frantar, 2009, Anderson, Anderson, 2010) v preteklosti večja, čeprav pridobljeni podatki ne zadoščajo za podrobnejšo rekonstrukcijo magnitude paleopoplav (Baker in sod., 1988; House in sod., 2002; Wohl, 2006; DFO, 2009;Frantar, 2009).S predhodnimi analizami sem na območju Planinskega polja identificirala sledi višjih poplav v preteklosti, ki so segle do nadmorske višine 495 m. Primerjava rezultatov lastnih analiz in rezultatov morfokronoloških raziskav v preteklosti, ki so temeljile na relativnih in numeričnih datacijskih metodah (Gospodarič in Pavlovec, 1974; Gospodarič, 1976; 1982a; 1982b; Šebela, Sasowsky, 1999; Šušteršič in sod., 2003; Zupan Hajna in sod., 2008a; 2008b; 2010; Stepišnik in sod., 2012) kaže, da je bila Planinska jama v razvojnih fazah večkrat poplavljena vsaj do nadmorske višine od 480 do 495 m (Gospodarič, 1976; Šebela, Sasowsky, 1999;Zupan Hajnain sod., 2008a; 2008b; 2010; Stepišnik in sod., 2012).Glede na ohranjenost in stratigrafsko lego poplavne ilovice v zatrepni dolini Malni, v kateri so še zmeraj dobro ohranjene lamine (Bridge, 2003; Gilbert, 2003; Potter, 2003; Harden, 2006;Egli in sod., 2008; Saarnisto, Ojala, 2009; Robinson, Moses, 2011) poplavna ilovica pa je stratigrafsko odložena nad vsemi ostalimi plastmi sedimentov (Gams, 1966; Stepišnik in sod.,2012), sklepam, da se je poplavna ilovica v Malnih odlagala v enem od najmlajših obdobij174poplav, kar se ujema z ugotovitvami Stepišnika in sodelavcev (2012), ki so poplavno ilovico v Malnih kronološko uvrstili v obdobje okoli 5,7 ka BP. Sinteza rezultatov, pridobljenih s predhodnimi analizami kaže, da je bila dinamika poplav v preteklosti podobna današnjim, saj se je laminirana poplavna ilovica odlagala ob poplavah(Nanson, Gibling, 2003; Anderson, Anderson, 2010; Warburton, 2011), kakor poteka sedimentacija poplavne ilovice v današnjih hidroloških razmerah (Gospodarič, 1976;Stepišnik in sod., 2012; Kataster jam IZRK, 2013). Zato predvidevam, da so bile višje poplave v preteklosti periodičen pojav, ki je bil v ravnovesju s paleookoljskimi razmerami(Kochel, Baker, 1982; Baker, 1987; Springer, 2002; Wohl, 2002; cv: Wohl, 2006; Anderson,Anderson, 2010). Skupne značilnosti paleopoplav, ki sem jih preučevala v porečju kraške Ljubljanice na primerih Pivške kotline, Cerkniškega in Planinskega polja, kažejo, da sta bila obseg in višina poplav na celotnem preučevanem območju v preteklosti večja, kot jih dosežejo največje znane poplave v recentnih hidroloških razmerah. Med cilji disertacije je bila (1) identifikacija in prostorska dokumentacija morebitnih sledi paleopoplav ter (2) določitev prostorskega in višinskega obsega teh sledi. Možne sledi paleopoplav, ki sem jih identificirala z morfografsko analizo, sem morfometrično analizirala in ugotovila, da so poplave v Pivški kotlini v preteklosti segale vsaj do nadmorske višine 535 m, kar je 15 m nad današnjimi poplavami. Na Cerkniškem polju so segale do nadmorske višine 575 m, kar je 22 m nad nivojem današnjih poplav. Na Planinskem polju so segale do nadmorske višine 495 m, kar je 35 m nad nivojem današnjih poplav. S tem sem dosegla prva dva cilja disertacije. Naslednji cilj naloge je bil, da (3) ugotovim izvor in dinamiko sedimentacije drobnozrnatega gradiva, ki gradi preučevane sledi paleopoplav. Drobnozrnate sedimente, ki gradijo oblike, katere sem identificirala kot možne sledi paleopoplav in jih analizirala s petrološkimi analizami. Z metodo rentgenske difrakcije sem analizirala izvor gradiva in ugotovila, da gradivo izvira iz lokalne kamninske podlage ali iz hidrološkega zaledja. Z metodo rentgenske fluorescence sem analizirala kemijsko sestavo sedimentov in ugotovila, da so tudi sedimenti, ki imajo enako osnovno kemijsko zgradbo kot lokalna kamninska podlaga, presedimentirani in niso preperinski ostanek matične podlage. Z granulometrično metodo sem analizirala dinamiko sedimentacijskih procesov gradiva in ugotovila, da se je odlagalo iz suspenzije. Z rezultati analiz sem dosegla tretji cilj disertacije. Osrednji cilj naloge je bil, da (4) identificiram oblike, ki so nastale ob paleopoplavah ter izključim iz raziskave morebitne oblike, ki niso nastale ob paleopoplavah. S sintezo rezultatov morfografske, morfometrične in petrološke analize sem interpretirala morfogenezo preučevanih oblik in tako identificirala tiste geomorfne oblike, ki so nastale ob paleopoplavah, s čimer sem dosegla cilj naloge in dokazala obstoj paleopoplav v porečju kraške Ljubljanice. Cilj naloge je bil tudi, da (5) izračunam hidrometrične lastnosti, ki so jih imele paleopoplave. Hidrometrične lastnosti paleopoplav sem izračunala s pomočjo računalniškega modeliranja višine in obsega paleopoplav. Prostornina najvišjih ugotovljenih poplav v Pivški kotlini bila 31 krat večja, površina poplavljenega površja pa 6 krat večja od današnjih poplav. Prostornina najvišjih ugotovljenih poplav na Cerkniškem polju bi bila 4,6 krat večja, površina poplavljenega površja pa 1,7 krat večja od današnjih poplav. Prostornina najvišjih ugotovljenih poplav na Planinskem polju bi bila 4,2 krat večja, površina poplavljenega površja pa 1,5 krat večja od današnjih poplav. Tudi peti cilj naloge sem dosegla. Naslednji cilj naloge je bil, da (6) časovno predelim obdobje pojavljanja paleopoplav. Na podlagi morfokronološki analiz sem za Pivško kotlino lahko ločila tri obdobja, v katerih seje višina paleopoplav zmanjševala. Do 39,7 ka BP (do sredine MIS 3) so poplave na vhodu v Postojnsko jamo lahko segle vsaj do nadmorske višine 538 m. Do 28,7 ka BP (do zadnje faze MIS 3) so poplave na vhodu v Postojnsko jamo segle do nadmorske višine 530 m.176 Do 10,9 ka BP (do zgodnjega holocena) so poplave na vhodu v Postojnsko jamo lahko segle največ do nadmorske višine 529 m. Najožji časovni okvir pojavljanja paleopoplav v Pivški kotlini sem ugotovila na podlagi datacij sige med poplavno ilovico na nadmorski višini 530 m v Rovu novih podpisov v Postojnski jami. Paleopoplave so se pojavljale pred več kot 32,4 ka ter med 32,4 in 30,3 kaBP in 30,3 in 28,7 ka BP. Od 28,7 ka BP poplave v Rovu novih podpisov niso več segle do nadmorske višine 530 m ali več. Cilj doktorske disertacije, to je časovna opredelitev paleopoplav v Pivški kotlini, je bil tako dosežen, a v zmernem obsegu, ker je zelo podrobna časovna opredelitev uspela zgolj v Rovu novih podpisov, kar je posledica tega, da v drugih preučevanih jamskih rovih poplavni sedimenti in siga med njimi niso ohranjeni na tako primeren način, torej kot zvezno menjavanje sedimentov in sige. Rezultati preteklih morfokronoloških raziskav na Cerkniškem polju (Gospodarič, 1977; cv: Zupan, 1991; Šercelj, 1974; Gospodarič in Habič, 1978; Gospodarič, 1981) kažejo, da naj bi polje bilo poplavljeno v obdobju do 55 ka BP, med 50 in 30 ka BP ter v več mlajših obdobjih s toplejšim podnebjem. Zaradi nezanesljivosti in krajšega dometa radioogljikove metode (v času, ko so analize opravili, je bil domet metode največ 40 ka BP; Hajdas, 2008), je pravilnost datacij močno vprašljiva. Tako še ni možna reinterpretacija morfokronološkega razvoja, ki so ga predstavili v preteklosti, in časovna opredelitev paleopoplav. Na območju je bilo identificiranih premalo potencialnih vzorčnih območij za podrobnejše analize. Zato ni bil dosežen cilj, da bi časovno opredelila pojavljanje paleopoplav na Cerkniškem polju. Na podlagi rezultatov lastnih raziskav lahko potrdim ugotovitve starejših morfokronoloških raziskav na Planinskem polju (Gospodarič, 1976; Šebela, Sasowsky, 1999; Zupan Hajna insod., 2008a; 2008b), da je bilo v preteklosti več obdobij, ko so se pojavljale bistveno višje poplave od današnjih. Interpretacija podnebnih in paleookoljskih razmer, v katerih so se pojavljale paleopoplave, še ni možna zaradi pomanjkanja novih kronoloških podatkov. Stepišnik in sodelavci (2012) smo opravili le eno datacijo sige med poplavno ilovico na nadmorski višini 495 m v stranskem rovu Tiha jama v Planinski jami (Stepišnik in sod.,2012). Datacije so pokazale, da so se poplave do nadmorske višine 495 m pojavljale še okoli5,7 ka BP, kar pomeni, da paleopoplave niso bile vezane izključno na pleistocen. Cilj, časovne opredelitve paleopoplav na Planinskem polju, je bil dosežen le delno: čeprav smo dokazali, da so se višje poplave lahko pojavljale še pred okoli 5,7 ka, še ni možna natančnejša opredelitev obdobij pojavljanja paleopoplav in njihove odvisnosti od vsakokratnih paleookoljskih razmer, kar zlasti velja za pleistocen. Krivulje globalnih paleoklimatskih sprememb temeljijo na izotopskih analizah globokomorskih sedimentov, fosilnega ledu ter analizah magnetne susceptibilnosti puhlice(Tungsheng in sod., 1985; Denton, Hughes, 1986; Turk, Verbič, 1993; NGRIP members,2004; Denton in sod., 2005; Ogrin, 2005; Šibrava, 2010; Mather, 2011). Paleoklimatske raziskave z različnih delov Evrope se med seboj razlikujejo in so pogosto bolj posledica regionalnih ali lokalnih razmer (Brandtner, 1949; Zolyomi, 1953; Lona, 1957; Lüdi, Studer, 1959; Alley in sod., 1997; Starkel, 2002; Voelker in sod., 2002; Magny in sod., 2003;Mayewski in sod., 2004; Moreno in sod., 2004; Seppä in sod., 2007; Marković in sod., 2008;2009; Veres in sod., 2008; Bordon in sod., 2009; Combourieu in sod., 2009, Bordon, Levermann, 2010; Smalley in sod., 2010). Na regionalni in lokalni ravni pogosto temeljijo na izotopskih analizah rečnih in jezerskih sedimentov ter sige, ter moluminescenci, paleomagnetizmu in radiometričnih metodah, palinoloških ter dendrokronoloških analizah(Magny in sod., 2003; Constantin in sod., 2007; Zupan Hajna in sod., 2008a; 2008b; 2010; Nebout in sod., 2009; Sanders, Ostermann, 2011). Novejše raziskave v Sloveniji, ki obsegajo tudi interpretacijo paleoklimatskih razmer poznega pleistocena, so bile opravljene na primeru jamskega paleolitskega najdišča Divje Babe 1(Turk, 2007). Na podlagi oblikovanosti grušča, kjer so opazovali sledi zmrzali ali korozije, so sklepali na temperaturo ter vlažnost v preučevanih plasteh jamskih sedimentov v prerezu, ki so ga s standardno elektronsko spinsko resonanco (ESR) datirali na obdobje med 120 do 35ka BP. Ugotovili so, da je bilo obdobje med 70 in 55 ka BP hladno do mrzlo ter vlažno. Takšne podnebne razmere bi z vidika intenzitete hidro-geomorfnih procesov bile ugodne za pojavljanje izrazitejših poplav (French, 2011; Hall in sod., 2012). Kronološko se teza ujema s sicer pogojno verodostojnimi morfokronološkimi ugotovitvami preteklih raziskav na Cerkniškem polju (Šercelj, 1974; Gospodarič, Habič, 1978), po katerih bi naj do okoli 55 kaBP potekalo odlaganje pretežno jezerskih sedimentov. Kaže pa, da njihovo sklepanje o paleookoljskih razmerah v času odlaganja drobnozrnatih sedimentov, kar so povezovali s toplimi obdobji (Šercelj, 1974; Gospodarič, Habič, 1978), ni bilo pravilno. V obdobju od 50do 38–40 ka BP so v Divjih babah 1 (Turk, 2007) ugotovili izrazito menjavanje zelo hladnih in zelo toplih ter suhih in vlažnih obdobij, sledilo pa bi mu naj zmernejše interstadialno podnebje do izrazitejše ohladitve. Slednje obdobje povezujejo z viškom zadnje poledenitve(LGM) pred 20 ka (Peyron in sod., 1998; Mather, 2011), ko bi zgornjo plast sedimentov naj preoblikovali krioturbacijski procesi. Vendar je potrebno poudariti, da so vprašljive vse paleoklimatske interpretacije, ki izhajajo iz predpostavke, da krioturbacijski procesi v jamskih sedimentih, pripadajo hladnejšim obdobjem. Za kraška območja, zlasti jamske vhode in kraške kotanje, je namreč značilno, da poteka intenzivna krioturbacija tudi v recentnih podnebnih razmerah Mihevc (2009). Na Dinarskem krasu so ob globalnih in regionalnih podnebnih značilnosti zelo pomembne mikroklimatske spremembe, predvsem zaradi kraške topografije, za katero so značilne kraške kotanje, ki so praviloma hladnejše od okolice (Ogrinin sod., 2006; Prelovšek, 2010). V današnjih podnebnih razmerah so bile na kraških poljih izmerjene rekordno nizke temperature: –34,5 °C na Babnem polju (Prelovšek, 2010), –41,8°C na Velikem polju pri Igmanu v Bosni in Hercegovini (Rodić, 1987). Hall in sodelavci(2012) so ugotovili, da lahko v severnem delu Kanade tudi v zimskih razmerah, ko so temperature pod ničlo, poteka korozija v prisojnih legah, če je le kamninska podlaga dovolj vlažna. To jasno kaže, da je pri interpretacijah paleoklimatskih razmer, še zlasti v kraških pokrajinah, nujno upoštevati čim več različnih dejavnikov, da se izognemo napakam v izhodiščih. Morfokronološke analize, ki sem jih opravila v Pivški kotlini, so pokazale, da so do okoli 39,7ka BP poplave lahko segle do okoli 18 m višje od recentnih poplav, do 28,7 ka BP pa okoli 10m višje od recentnih poplav. Primerjava rezultatov lastnih raziskav s paleoklimatsko rekonstrukcijo Turka (2007) kaže, da so bila hladna in vlažna obdobja ugodna za pojavljanje obsežnih poplav, ne pa izključno, saj je na dinamiko poplav lahko vplivala tudi večja amplituda podnebnih sprememb (Veres, 2008). Prav tako še ne moremo zadovoljivo pojasniti, zakaj od 28,7 ka BP poplave v Pivški kotlini niso več segle do tako visokih nadmorskih višin kot v obdobjih pred tem oziroma zakaj kasneje ni več prišlo do tako izrazite akumulacije. Za Sredozemlje in severovzhodne Alpe so ugotovili, da se je v hladnem obdobju viška zadnje poledenitve na območju povečala količina padavin (Ferrera, 1999; Monegato in sod., 2007;Rind, 2009). Ferrera (1999) in Rind (2009) sta za Sredozemlje ugotovila, da se je ob zadnjem višku poledenitve povečala količina padavin in zmanjšala evapotranspiracija, kar je povzročilo visoke vodostaje jezer. Povečano količino padavin v obdobju po 26 ka BP so dokaj blizu v severovzhodni Italiji (v porečju Tilmenta) ugotovili tudi Monegato in sodelavci(2007). Temu hladnemu in vlažnemu obdobju bi lahko ustrezala nižja akumulacijska terasa na nadmorski višini 525 m v Pivški kotlini. Ker pa v Postojnski in drugih jamah na obrobju kotline ni sledi izrazitejše akumulacije, ki bi omogočila morfokronološko analizo sedimentov, teh oblik še ni možno podrobneje časovno opredeliti. Za podrobno časovno opredelitev oblikovanja obeh rečnih teras v Pivški kotlini, bo v prihodnje nujno neposredno datiranje sedimentov akumulacijskih teras, na primer z optično stimulirano luminescenco (OSL – ang. Optically stimulated luminescence) (Huntley in sod., 1985; Preusser in sod., 2008). Na višji vodostaj v starejših hladnih obdobjih kot v času zadnjega viška poledenitve in mlajših obdobjih kažejo tudi raziskave rečnih in koluvialnih (melišča) sedimentov pri Insbrucku v Avstriji (Sanders, Ostermann, 2011), kjer so ugotovili, da so se v obdobju med 36,3 in 31,9 kaBP, ko je bilo podnebje hladno, na območju pa so prevladovali periglacialni procesi (Fliri,1973; Klasen in sod., 2007), ob reki Inn v jezerskem okolju odlagali drobnozrnati sedimenti, ki so ohranjeni v najvišji akumulacijski terasi. Do tolikšne nadmorske višine gladina vode ni več segla v nobeni mlajši razvojni fazi. Od okoli 30 ka BP sta potekala intenzivnejši transportin akumulacija proda iz stranskih dolin pritokov Inna (Fliri, 1973; Patzelt, Resch, 1986). Nad179prodom je v glavni dolini odloženo morensko gradivo Innskega ledenika, ki je bilo datirano na 24 do 21,5 ka BP (Patzelt, Resch, 1986). Po umiku ledenika je sledilo obdobje intenzivne akumulacije rečnih naplavin, a do nižjih nadmorskih višin od starejše akumulacijske terase. Odlaganje je bilo sprva hitrejše, od 17 ka BP, ko se je na območju ponovno razširil gozd, pase je intenziteta akumulacije zmanjševala vse do holocena, takrat se je začela intenzivna erozija starejših naplavin in poglabljanje vodotokov. Sanders in Ostermann (2011)ugotavljata, da so obdobja pospešene akumulacije pobočnega gradiva in rečnih naplavin v nižjih delih porečja zelo odvisna od pogostosti zmrzovanja in taljenja (Peltier, 1950; Hallet insod., 1991; Matsuoka, 2001; Hall, Andre, 2003); kar sta Hals in Roering (2005) opredelila kot meliščno okno (ang. talus window). Zmrzalno preperevanje bi naj bilo najučinkovitejše pri temperaturah med -3° in -6°C (Murton in sod., 2006). Rezultati morfokronoloških analiz kažejo, da so bila najverjetneje hladna obdobja z redkejšo vegetacijo, če je bilo dovolj padavin, najprimernejša za pojav obsežnejših poplav, pomemben dejavnik pa so še izraziti prehodi med glaciali in interglaciali ter stadiali in interstadiali, ko je prihajalo do hitrih okoljskih sprememb (Hall in sod., 2012; Heckmann in sod., 2008; Sanders, Ostermann,2011).Poplave do nadmorske višine 495 m na Planinskem polju, kar je 35 m nad recentnimi poplavami, ki so se pojavljale še pred okoli 5,7 ka (Stepišnik in sod., 2012), ustrezajo hladnejšemu obdobju od 6 do 5 ka BP (Mayewski in sod., 2004), ko naj bi se podnebje severovzhodnega Sredozemlja ohladilo predvsem zaradi vdorov polarnih zračnih mas vzimskem času. Toda podnebne spremembe v holocenu imajo manjšo amplitudo od pleistocenskih, zato se vsiljuje misel, da so na višino poplav vplivali še drugi dejavniki. Pri paleoklimatskih interpretacijah za območje zahodne in jugozahodne Slovenije moramo upoštevati, da je bila v času največjega poledenitvenega viška, gladina Jadranskega morja za okoli 120 m nižja in je bilo območje severnega Jadrana kopno (Ogrinc in sod., 2012). Povišku poledenitve se je morje sprva dvigalo za okoli 10 mm na leto (Ogorelec in sod., 1997;Amorosi in sod., 1999; cv: Ogrinc in sod., 2012). Največji obseg je imelo 5 ka BP, ko je prekrivalo tudi lagune pri Benetkah in Gradežu ter segalo 50 km daleč v notranjost po delti reke Pad (Bortolami in sod., 1977; Marocco, 1991; cv: Ogrinc in sod., 2012). Kakšen učinek, če sploh, bi imelo hitro dviganje morske gladine na višje poplave v porečju kraške Ljubljanice, kjer smo Stepišnik in sodelavci (2012) ugotovili, da so se izjemno visoke poplave na Planinskem polju pojavljale še pred 5,7 ka BP, še ne moremo interpretirati. Zlasti, ker porečje Ljubljanice sodi k Črnomorskemu povodju in ni neposredno hidrološko vezano na Jadransko morje. Problem pa omenjamo, ker bi prostorska razporeditev morja in kopnega v takšni bližini lahko vplivala na količino ali razporeditev padavin na preučevanem območju. Transgresija morja v Tržaškem zalivu je trajala od 9000 do 6000 BP (Ogrinc in sod., 2012). Paleookoljske raziskave holocenskih razmer v porečju Ljubljanice kažejo, da bi ob podnebju pomembno vlogo kot preoblikovalec naravnega okolja lahko imel tudi človek (Šercelj, 1967;1973; 1974; Andrič, 2001; 2003; Budja, 2007; Velušček, 2010). Andričeva (2001; 2003) je spalinološkimi analizami na Cerkniškem polju ugotovila, da se je pred 7 ka delež gozdne vegetacija nenadno zmanjšal, kar je interpretirala kot možno posledico sprememb hidroloških razmer (dolgotrajnejše poplave zaradi povečane količine padavin) ali posledico antropogenega požiganja in odstranjevanja gozdne vegetacije s polja. Cilj raziskave je bil tudi, da (7) identificiram morfodinamiko paleopoplav in opredelim možne vzroke za pojavljanje paleopoplav. Na podlagi rezultatov predhodnih analiz sem interpretirala morfodinamiko paleopoplav, ki kaže, da je bila dinamika poplav v preteklosti podobna današnjim, saj so se laminirani drobnozrnati sedimenti odlagali ob poplavah (Nanson, Croke, 1992; Aslan, 2003; Bridge,1802003; Nanson, Gibling, 2003; Potter, 2003; Bloesch, 2004; Harden, 2006; Marriott, 2006;Ford, Williams, 2007; Anderson, Anderson, 2010; Warburton, 2011). Če bi se preučevano drobnozrnato gradivo odlagalo ob trajnih ojezeritvah, bi se velikost delcev morala dolvodno zmanjševati (Young, 2006). Granulometrične analize so pokazale, da se velikosti delcev zgolj minimalno razlikuje, pri čemer razlike niso vezane na prostorsko različne lokacije, saj se minimalne razlike pojavljajo tudi znotraj posameznih vrtin. Sedimentacija drobnozrnatih laminiranih sedimentov je značilna tudi za recentne hidrološke razmere v Pivški kotlini in na kraških poljih Notranjske (Gams, 1966; Gospodarič, Habič, 1966; Gospodarič, 1969a; 1969b;1970b; 1970c, 1976; Kogovšek in sod., 2010; Kataster jam IZRK, 2013). V današnjih hidroloških razmerah na območju Slovenije ni trajno ojezerjenih kraških polj. Na območju Dinarskega gorstva so trajno ojezerjena le nekatera kraška polja v neposredni bližini Jadranskega morja (Habič, 1987). Laminiranost gradiva dokazuje periodično ponavljanje poplav (Bull, 1981; Springer, Kite, 1997; House in sod., 2002; Nanson, Gibling, 2003; Ford,Williams, 2007; Anderson, Anderson, 2010; Smart, Farrant, 2011; Warburton, 2011). Globina oziroma debelina laminiranih sedimentov, ki je od nekaj centimetrov do več metrov, je dokaz mnogih periodičnih poplavnih dogodkov (Starkel, 2002; Albani in sod., 2011). Cilj, da identificiram morfodinamiko paleopoplav, je bil dosežen. Osnovna hipoteza naloge se glasi: v kvartarju so se pojavljale višje poplave kot jih poznamo v recentnih hidroloških razmerah. Na podlagi rezultatov opravljenih analiz in sinteze ugotovitev sem dokazala, da so se v preteklosti v porečju kraške Ljubljanice pojavljale višje poplave kot jih poznamo v današnjih hidroloških razmerah. Na podlagi tega sem potrdila osnovno hipotezo disertacije. V nalogi sem si zastavila tudi cilj, da (8) identificiram možne vzroke za pojav paleopoplav. Možnih vzrokov za pojavljanje višjih poplav v preteklosti je več. V preteklosti se je najbolj izpostavljalo (1) prepustnost ponorov in (2) nastanek udornic, drugi možni vzroki so še (3)tektonika, (4) podnebje in (5) človek. V preteklosti so poplave na kraških poljih razlagali s preprosto enačbo vodne bilance(Bonacci, 1987a; 1987b; Ford, Williams, 2007), ki temelji na razmerju med pritokom in odtokom vode ter nihanju višine vodne gladine na polju. Poplave so interpretirali kot posledico manjše prepustnosti ponorov v primerjavi z izviri (Breznik, 1961; 1998; Gams,1965; 1966; Ravnik, 1976). A poplave na kraških poljih so posledica nihanja gladine podzemne vode v krasu (Ford, Williams, 2007), in niso vezane na posamezne kanale in njihovo prepustnost. S preučevanjem nihanja gladine podzemne vode v porečju kraške Ljubljanice sta Turk (2008) ter Turk in Gabrovšek (2009) dokazala, da so poplave na Planinskem polju posledica dviga gladine podzemne vode v ponornem zaledju. Ugotovila sta, da se z oddaljenostjo od ponorov na robu polja, amplituda nihanja gladine podzemne vode čedalje bolj povečuje, pri čemer se oblikujejo obsežne podzemne poplave, ki se gorvodno razširijo tudi na Planinsko polje. Torej poplave niso vezane le na kraška polja, ampak so le odraz hidroloških razmer v širšem kraškem območju. Kot možni vzrok večjih hidroloških sprememb v kraških sistemih, se v literaturi pogosto omenjajo udornice (Gams 1965; Habič, 1973; 1984; Šebela, 1998; Šušteršič, 1968; 1973;1998; 2000; 2002). Nastanek udornic nad hidrološko aktivnimi jamskimi rovi naj bi povzročila zajezitev pretočnih kanalov in poplave gorvodno v sistemu (Habič, 1973;Šušteršič, 1968; 1973; Gospodarič, Pavlovec, 1974). Prav tako naj bi se zaradi tvorbe udornic in zamašitve nekaterih jamskih rovov vodni tok preusmeril in oblikoval obhodne rove (Habič,1973; Šušteršič, 1968; 1973; Gospodarič, Pavlovec, 1974; Šebela, 1996). Vendar kraški vodonosnik ni sistem pretočnih cevi, kot je kraško hidrologijo razlagal Katzer (1909), ampak je nihanje gladine podzemne vode znotraj kraško-razpoklinske prepustnosti kraškega181vodonosnika približno enakomerno (Ford, Williams, 2007), hidravlični gradient (Hickin,2006; Ford, Williams, 2007; Stepišnik, 2011) pa se spreminja zaradi različne prepustnosti kraškega vodonosnika (Klimchouk in sod., 2000; Hickin, 2006; Stepišnik, 2011). Stepišnik(2004; 2006; 2010) je ugotovil, da tvorba udornic ni nenadna, ampak postopna. Največje udornice se oblikujejo nad hidrološko aktivnimi jamskimi rovi, kjer se podorno gradivo sproti odnaša, kar je v nasprotju s predstavo o delovanju udornic kot preprek za pretok (Habič, 1973;Šušteršič, 1968; 1973; Gospodarič, Pavlovec, 1974). Kadar tok v podzemlju ni dovolj koncentriran in ni sposoben dovolj hitro odnašati gradiva ali proces ne traja dovolj dolgo preden se gladina podzemne vode zniža, se na površju ne oblikuje udornica. Mnogi jamski rovi se zaključijo s podorom, a na površju udora ni videti (Gospodarič, 1968; Ford, Williams,1989; 2007; Brenčič, 1993). Sklepam, da nastanek udornic nima dovolj velikega vpliva na prepustnost kraškega vodonosnika v celoti, da bi na večjem območju gorvodno lahko povzročila bistveno višje nihanje gladine podzemne vode in posledično višje poplave v hidrološkem zaledju. Ugotovljeno je bilo, da je v območju podorov zaradi zastajanja vode lokalno dvignjena gladina kraške vode. To pomeni, da je v območju podora zelo velik padec vode na enoto razdalje, saj gladina vode na relativno kratki razdalji med začetkom podora in koncem podora upade za nekaj metrov (Stepišnik, 2010). Takšni primeri so dostopni v naravi, na primer Martelov podor v Postojnski jami predstavlja ob visokih vodah zajezitev, tako da se vode prelivajo preko vrha podora v Kraigherjevo dvorano, kjer je nivo vode šest metrov nižji(Habič, 1984). Kljub temu je gladina kraške vode ob velikih podorih pod udornicami dvignjena le za nekaj metrov in ne more vplivati na poplave velikih razsežnosti v zaledju. Ob nenadnejših dogodkih bi se sicer lahko pojavila lokalno zvišana gladina podzemne vode(Šušteršič, 2006), kjer bi se podzemnemu toku zaradi povečanega gradienta od okoliškega lahko precej povečala transportna moč, a tudi takšni pojavi so lokalnega značaja (Farrant,Smart, 2001; Despain, Stock, 2005). Ker je porečje Ljubljanice oblikovano v tektonsko aktivnem območju in ga prečka več močnejših prelomnih con (Buser in sod., 1967; Pleničar, 1970; Placer, 1981; Šebela, 1998), ki so vplivale na razvoj podzemnih in površinskih kraških oblik (Gams, 1965; Gospodarič, 1976;Šebela 1996; 1998; Stepišnik, 2004; 2006; 2010), je kot možni vzrok sprememb v amplitudi nihanja gladine podzemne vode v preteklosti, nujno upoštevati tudi tektoniko. Pri razumevanju vplivov tektonike na morfološke procese je pomembna časovna komponenta delovanja procesov (Forti, 2004). Ker je bila najbolj detajlna morfokronološka interpretacija paleopoplav možna v Pivški kotlini, je za to območje najlažje predpostaviti kakšni bi bili potencialni učinki tektonskih sprememb v pokrajini. Podrobnejših podatkov o dinamiki neotektonskih procesov v porečju kraške Ljubljanice ni. Možna je zgolj aplikacija novejših geoloških raziskav na Ljubljanskem barju (Brenčič, 2007), ki je erozijska baza celotnega porečja kraške Ljubljanice. Raziskave so pokazale, da je neotektonsko pogrezanje v holocenu znašalo od 1,24 do 1,36 m/ka (Brenčič, 2007). Če te rezultate primerjam s časom, ki bi bil na voljo glede na ugotovljena obdobja pojavljanja paleopoplav, se pokaže, da bi se Ljubljansko barje od 28,7 ka BP, ko so poplave v Pivški kotlini segle vsaj do nadmorske višine 530, do danes posedlo za 35,6 do 39 m. Od 10,9 ka BP, ko so poplave v Pivški kotlini lahko nazadnje še segle do nadmorske višine 529 m, bi se barje lahko pogreznilo za 13,5 do 14,8 m. Ker je nadmorska višina, ki jo dosežejo današnje poplave, zgolj 10 m nižja od višine paleopoplav, vpliva neotektonskega grezanja Ljubljanskega barja ne moremo izključiti. Med najočitnejše dejavnike, ki vplivajo na dinamiko in intenziteto procesov v pokrajini, lahko uvrstimo podnebne razmere in njihovo spreminjanje (Alley in sod., 1997;Starkel, 2002; Mayewski in sod., 2004; Audra in sod., 2007; Hughes in sod., 2007; Šibrava,2010; Turk in Turk, 2010; Böse in sod., 2012). Neposredni učinki sprememb podnebnih razmer obsegajo predvsem spremembe povprečnih temperatur in količin padavin (Šercelj,1970; Sasowsky, Mylroie, 2007; Seppa in sod., 2007; Gornitz, 2009; Miracle in sod., 2010).182Pri vsakem od štirih možnih scenarijev, (1) toplo-vlažno, (2) toplo-suho, (3) hladno-vlažno in(4) hladno-suho bi se dinamika in součinkovanje procesov spremenila drugače, kar bi se pokazalo v med seboj različnih okoljskih razmerah. Podnebne spremembe so v pokrajini najbolj očitne v spremembah rastlinskega pokrova. Tem spremembam v pokrajini se prilagajajo geomorfni procesi (Goudie, 2006): preperevanje, erozija, akumulacija. Ker je bila v Pivški kotlini v preteklosti poplavna ravnica na bistveni višji nadmorski višini, predvidevam, da je v preteklosti potekalo intenzivnejše sproščanje gradiva v porečjih, ki so presegali zmožnost vodotokov, da bi gradivo odplavili iz sistema (Zorn, 2008). Zaradi tega je prihajalo do akumulacije gradiva v porečju. Preperevanje je ključni omejevalni dejavnik, ki vpliva na vse ostale procese v porečju, od stopnje sproščanja gradiva do akumulacije znotraj porečja in odplavljanja gradiva iz porečja (Syvitski, 2003), saj je prav od intenzitete preperevanja odvisno koliko gradiva bo na razpolago za transport (Zorn, 2008).Dinamika sproščanja, premeščanja in odplavljanja gradiva v porečjih je močno odvisna od rastja v porečju (Seppa in sod., 2007; Miracle in sod., 2010). Rastlinstvo z evapotranspiracijo pomembno vpliva na zadrževanje padavinske vode (Seppa in sod., 2007; Miracle in sod.,2010), zaradi česar kljub znižanju absolutne količine padavin v hladnejših obdobjih, lahko prihaja do poplav, ker je bilo v hladnejših obdobjih rastja manj. V porečju kraške Ljubljanice je na ta način Šercelj (1970) interpretiral rezultate palinoloških analiz na Cerkniškem polju, kjer je ugotovil večjo talno vlažnost v hladnejših obdobjih kot v toplih. Vpliv evapotranspiracije je razviden tudi iz izračuna pretokov s hidrološkim modelom MIKE 11(DHI Software, 2007), ki ga uporablja ARSO: pretok Ljubljanice bi se povečal za 33 %, če priizračunu upoštevamo, da bi bila evapotranspiracija enaka 0. V hladnih obdobjih iz porečja odteče več vode zaradi dolgotrajno zamrznjenih tal, ki preprečujejo infiltracijo padavinske vode (Dingman, 1975; Molnau, Vernon, 1983). Pomemben dejavnik poplav je še taljenje snega v toplem delu leta (Etzelmüler, Hagen, 2006), v hladnejših podnebjih pa tudi taljenje zamrznjenih vodotokov, kjer prihaja do zajezitev z ledom (ang. ice dam), ki lahko povzročijo poplave velikih razsežnosti (Bond, Lotti, 1995; Bjornsson, 2006; Wohl, 2006). Z vidika geomorfnih procesov, bi bilo zato hladno in vlažno podnebje, ugodno za pojavljanje poplav z večjo magnitudo. Paleoklimatske in paleookoljske rekonstrukcije mlajšega pleistocena (Leridon, 2008; Kotova, Albani in sod., 2011; Sanders, Ostermann, 2011; Šibrava, 2010; Böse in sod., 2012) in holocena (Alley in sod., 1997; Starkel, 2002; Magny in sod., 2003; Mayewski in sod., 2004;Seferiades, 2007; Seppa in sod., 2007; Sridhar, 2007; Berger, Guilaine, 2009; Peev, 2009;Kotova, Matkhortykh, 2010) se med seboj razlikujejo, saj so bile kljub splošnim globalnim podnebnim trendom, razmere na regionalni ravni odločujoč dejavnih za razmere na lokalni ravni (Šibrava, 2010; Mather, 2011; Williams, 2011). Do protislovnih sklepov opaleoklimatskih razmerah so prišli tudi raziskovalci v Sloveniji. Starejše interpretacije paleoklimatskih razmer (Brodar, 1952; 1960; 1966; 1967; Šifrer, 1959; Šercelj, 1963; 1967;1970; 1974) so izhajale iz klasične tridelne alpske kronologije (Penck, Brückner, 1909;Woldstedt, 1962; Gross, 1964), pri čemer so enake procese pojasnjevali z različnimi podnebnimi okoliščinami, v ospredju pa je bila splošna predpostavka, da so bila hladnejša obdobja sušna, toplejša pa vlažna. Vendar raziskave kažejo, da so bile podnebne razmere v Evropi in območju Sloveniji bližnjih držav različne (Brandtner, 1949; Zolyomi, 1953; Lona,1957; Lüdi, Studer, 1959; Alley in sod., 1997; Starkel, 2002; Voelker in sod., 2002; Magny insod., 2003; Mayewski in sod., 2004; Moreno in sod., 2004; Seppä in sod., 2007; Marković insod., 2008; 2009; Veres in sod., 2008; Bordon in sod., 2009; Combourieu in sod., 2009,Bordon, Levermann, 2010; Smalley in sod., 2010). Prihajalo je do različnih variacij okoljskih razmer in odstopanj od bolj globalnih, včasih tudi regionalnih, podnebnih trendov (Turk,Turk, 2010; Turk, 2007). Ker za Slovenijo še nimamo podnebne krivulje in je zanesljivih,numerično datiranih podatkov premalo, rezultatov raziskave ne morem zanesljivo umestiti v183paleookoljske razmere. Tako bi bilo tudi neprimerno sklepati o podnebnih značilnosti, ki so privedle do višjih poplav. Približno od neolitizacije, pred okoli 8 ka, naprej, je pomemben dejavnik preoblikovanja okoljskih razmer tudi delovanje človeka (Šercelj, 1973; Budja, 2007; Leridon,2008; Zupan Hajna in sod., 2010b), ki pospešuje ali zavira dinamiko geomorfnih procesov. Tako kot podnebne spremembe, se tudi dejavnost človeka v pokrajini najbolj kaže v spremenjeni rabi tal, to pa posredno vpliva na dinamiko in intenzivnost geomorfnih procesov(Gabrovec in sod., 2012). Na območjih z manjšo reliefno energijo, kakršna je značilna tudi za Pivško kotlino, je raba tal med najpomembnejšimi dejavniki, ki vplivajo na sproščanje gradiva v manjših porečjih (Syvitski, 2003). Zaradi odstranjevanja rastja se je na takšnih območjih povečalo sproščanje gradiva za več kot dvakrat (Douglas, 1993; Syvitski, 2003). V Sredozemlju na antropogeno pogojeno sproščanje in odplavljanje gradiva odpade 75 % vsega gradiva. Visoko stopnjo odzivnosti na antropogene vplive pripisujejo ranljivosti pokrajine, zaradi kraškega značaja kamninske podlage s tankim slojem prsti (Woodward, 1995; cv:Syvitski, 2003). Vpliv človeka na količino transportiranega gradiva v modernem obdobju je poznan (Milliman in sod., 1987; Hu in sod., 2001; cv: Syvitski, 2003), mnogo raziskav pa obravnava tudi antropogene okoljske spremembe v preteklosti, zlasti v obdobju neolitizacije v začetku holocena (Seferiades, 2007; Leridon, 2008; Berger, Guilaine, 2009; Peev, 2009;Arnaud-Fassetta in sod., 2010; Kotova, Makhortykh, 2010; Muttoni in sod., 2010). Rezultati paleookoljskih raziskav v porečju kraške Ljubljanice in na območju Slovenije so preskromni, da bi omogočali zanesljivo interpretacijo vplivov človeka na geomorfne procese v preteklosti. Cilj, da identificiram možne vzroke poplav, je bil dosežen le delno. Na podlagi rezultatov raziskav sem kot možen vzrok izključila omejeno prepustnost ponorov in nastajanje udornic. V kolikšni meri bi na paleopoplave lahko vplivali tektonika in podnebne razmere ter dejavnost človeka v holocenu, še ni možno ugotoviti. Vsekakor bi na pojavljanje višjih poplav v preteklosti lahko vplivalo tudi več dejavnikov hkrati (Gospodarič, Habič, 1978; Kranjc, Lovrenčak, 1981; Milanović, 1981; Lopez-Chicano in sod., 2002; Ford, Williams, 2007;Turk, Gabrovšek, 2008).Torej lahko zaključim, da so višje poplave na preučevanem območju v preteklosti nedvomno bile. Dokazala sem, da so preučevane oblike nastale ob periodičnih poplavah v preteklosti, kar je v nasprotju z ugotovitvami preteklih raziskav, ki so predpostavljali, da so bila kraška polja v določenih obdobjih pleistocena trajno ojezerjena. Podatkov, predvsem paleookoljskih, pa je trenutno za območje severnega dela Dinarskega gorstva premalo, da bi lahko zagotovo uvrstili poplave v širši podnebni in paleookoljski kontekst ter navedli vzroke za pojavljanje paleopoplav. To bo možno, ko bo za to območje izdelana podrobnejša paleoklimatska in paleookoljska rekonstrukcija. Za porečje kraške Ljubljanice je značilna kraška hidrologija in s tem tudi periodične poplave(Gams, 1965; 1966; Gospodarič, Habič, 1978; Kogovšek in sod., 1999; Kogovšek, Petrič,2004; Petrič, Šebela, 2005). Toda na površju in v jamah najdemo oblike, značilne za poplavna okolja (Bull, 1981; Kochel, Baker, 1982; Springer, Kite, 1997; House in sod., 2002; Ford, Williams, 2007; Smart, Farrant, 2011) na bistveno višjih nadmorskih višinah, kot jih dosežejo vode ob današnjih poplavah (Arhiv hidroloških podatkov, 2011). Za te oblike menim, da kažejo na pojavljanje višjih poplav v preteklosti, ki sem jih označila z izrazom paleopoplave. Morfogenezo porečja kraške Ljubljanice ali njegovih delov je obravnavalo več predhodnih raziskav (Rus, 1925; Melik, 1928; 1951; 1955; Brodar, 1952; 1960; 1966; 1967; 1969;Šercelj, 1974; Gospodarič, 1976; Gospodarič, Habič, 1978). Starejše razlage morfogenetskega razvoja porečja so temeljile na predpostavkah o dinamiki procesov v določenih paleookoljskih razmerah (Grund, 1903; Katzer, 1909; Penck, Brückner, 1909; Cvijić, 1918; Soergel, 1919;Milanković, 1948; Woldstedt, 1962; Gross, 1964; Frenzel, 1967). Te predpostavke so bile kasneje spremenjene, dopolnjene ali povsem zavržene (Ford, Williams, 1989; 2007; Brenčič,1993; Turk, Verbič, 1993; Mihevc, 1996.; Mihevc, Zupan Hajna, 1996; Mihevc in sod., 1998;Klimchouk in sod., 2000; Farrant, Smart, 2001; Stepišnik, 2004; 2006; 2010; 2011; Despain, Stock, 2005; Hellstrom, 2006; Hickin, 2006; Hajdas, 2008; Anderson, Anderson, 2010;Šibrava, 2010; Goudie, 2011). Poznejše morfokronološke raziskave v porečju kraške Ljubljanice so bile usmerjene predvsem v preučevanje najstarejših hidro-geomorfnih faz razvoja jam (Gospodarič, 1976; 1981; Zupan, 1991; Zupan Hajna in sod., 2008a; 2008b;2010). Sedimentov v stratigrafsko najvišjih legah, ki so odraz najmlajših geomorfnih razvojnih faz, pri tem niso podrobneje obravnavali. Prvič smo jih podrobneje preučili Stepišnik in sodelavci (2012) in ugotovili, da je poplavna ilovica v jamah in na površju odložena do nadmorske višine 495 m. Na podlagi datacije sige v Planinski jami smougotovili, da se je poplavna ilovica do te višine odlagala še pred okoli 5,7 ka. Namen disertacije je bil, da s podrobno preučitvijo geomorfoloških oblik dokažem, da so se v porečju kraške Ljubljanice v preteklosti pojavljale poplave do višjih nadmorskih višin, kot jih dosežejo poplave v recentnih hidroloških razmerah. Da sem sledi paleopoplav lahko podrobneje preučila, sem raziskovalno območje omejila na osrednji del porečja, ki obsega Pivško kotlino, Cerkniško in Planinsko polje ter območja med njimi. Postavila sem temeljno hipotezo: v kvartarju so se pojavljale višje poplave, kot jih poznamo v recentnih hidroloških razmerah. Z morfografsko in morfometrično analizo sem prepoznala sledi paleopoplav in določila njihov obseg v prostoru. V Pivški kotlini sem nad recentno poplavno ravnico na nadmorski višini515 m prepoznala ostanke uravnav na dveh nivojih, ki predstavljajo višjo rečno teraso na nadmorski višini 533 do 535 m in nižjo rečno teraso na nadmorski višini 525 m. Drobnozrnati sedimenti nad danes najvišjim znanim nivojem kraške vode so ohranjeni tudi v Postojnski jami in Hauptmanovem kevdrcu na nadmorskih višinah od 520 do 534 m. Ob Cerkniškem polju ostankov višjih uravnav na površju nisem prepoznala; ostanki drobnozrnatih sedimentov so ohranjeni zgolj lokalno med razpokami in škrapljami. Največja zaplata sedimentov je nad ponornim robom Jamskega zaliva, na nadmorski višini 575 m, kar je 22 m nad najvišjimi recentnimi poplavami. Nad najvišjo gladino podzemne vode so v današnjih hidroloških razmerah ohranjeni drobnozrnati sedimenti še v Jami pod cesto, kjer so na nadmorski višini575 m.185S petrološkimi analizami, ki so obsegale rentgensko difrakcijo, rentgensko fluorescenco in granulometrično analizo, sem določila lastnosti drobnozrnatega gradiva in identificirala tiste oblike, ki so nastale ob paleopoplavah. Na podlagi predhodnih analiz sem interpretirala morfogenezo preučevanih oblik. Višje uravnave v Pivški kotlini predstavljajo akumulacijski terasi, ki sta ostanka nekdanjih poplavnih ravnic. Iz tega izhaja, da so v preteklosti poplave v Pivški kotlini segle vsaj do nadmorske višine 535 m. Ob poplavah so se odlagali tudi sedimenti v Postojnski jami in v Hauptmanovem kevdrcu. Ker sem poplavno ilovico identificirala do nadmorske višine 532 m v Postojnski jami in 534 m v Hauptmanovem kevdrcu, sklepam, da so poplave v podzemlju ponornega dela Pivške kotline segale vsaj do nadmorske višine od 532 do 534 m. Čeprav sem na površju in v jamah prepoznala sledi paleopoplav do primerljivih nadmorskih višin, pridobljeni podatki še ne omogočajo zanesljive razlage morfogenetske povezanosti poplavnih sedimentov na površju in jamah. Tudi preučeni sedimenti s površja in iz jam ob Cerkniškem polju so se odlagali ob poplavah, s čimer sem dokazala, da so poplave v preteklosti segle vsaj do nadmorske višine 575 m. Ker je na obrobju Cerkniškega polja ohranjenih premalo poplavnih sedimentov, ni mogoče podrobneje opredeliti morfogeneze ostankov geomorfoloških oblik, ki so nastale ob paleopoplavah. Rezultati analiz so pokazali, da je gladina vode na Planinskem polju in v zaledju izvirov ob paleopoplavah segala vsaj do nadmorske višine 495 m, s čimer sem dokazala obstoj višjih poplav v preteklosti. Ker se je poplavna ilovica odlagala na primerljivih nadmorskih višinah na površju in v udornicah ter jamah (Stepišnik, 2010; Stepišnik in sod., 2012, Kataster jam IZRK, 2013), sklepam, da je bilo poplavljeno celotno dno polja. Z uporabo geografskih informacijskih sistemov sem izmerila hidrometrične lastnosti paleopoplav. Modelirala sem obseg in višino paleopoplav ter izračunala, kakšno prostornino bi imele višje poplave, ob upoštevanju današnje oblike površja, ter kakšna je bila površina poplavljenega površja ob višjih poplavah. Prostornina najvišjih ugotovljenih poplav v Pivški kotlini bi bila 31-krat večja, površina poplavljenega površja pa 6-krat večja od današnjih poplav. Prostornina najvišjih ugotovljenih poplav na Cerkniškem polju bi bila 4,6-krat večja, površina poplavljenega površja pa 1,7-krat večja od današnjih poplav. Prostornina najvišjih ugotovljenih poplav na Planinskem polju bi bila 4,2-krat večja, površina poplavljenega površja pa 1,5-krat večja od današnjih poplav. Z morfokronološko analizo sem časovno opredelila obdobja pojavljanja paleopoplav v Pivški kotlini. Sinteza rezultatov datacij sige iz Postojnske jame je pokazala, da je v kvartarju bilo več obdobij, ko so poplave v Pivški kotlini segale do višjih nadmorskih višin od današnjih poplav ter, da je absolutna nadmorska višina, ki so jo dosegle poplave postopno upadala. Pred več kot 39,7 ka so poplave na vhodu v Postojnsko jamo segle vsaj do nadmorske višine 538 m. Mlajših sledi poplav, ki bi segle do tolikšne nadmorske višine nisem identificirala. Sklepam, da je takrat gladina poplavne vode tudi v Pivški kotlini segala vsaj do nadmorske višine 538 m. To pomeni, da je bila obsežna poplavna ravnica, katere ostanki so ohranjeni v najvišji terasi na nadmorski višini 533 do 535 m, prav tako hidrološko aktivna. V tem obdobju so se najverjetneje odlagali tudi poplavni sedimenti v Hauptmanovem kevdrcu, kjer so ohranjeni na nadmorski višini 534 m. Do pred 28,7 ka so poplave ob vhodu v Postojnsko jamo segle vsaj do nadmorske višine530 m. Mlajših sledi poplav, ki bi segle do tolikšne nadmorske višine nisem identificirala. Predvidevam, da je bila takrat tudi Pivška kotlina poplavljena vsaj do nadmorske višine530 m. Na podlagi ugotovitev ne morem sklepati ali je bila takrat najvišja poplavna ravnica še hidrološko aktivna ali ne, sklepam pa, da bi zagotovo lahko bila hidrološko aktivna nižja poplavna ravnica, katere ostanki so ohranjeni v terasi na nadmorski višini 525 m.186 Od 10,9 ka naprej, poplave na vhodu v Postojnsko jamo najverjetneje niso več presegle nadmorske višine 529 m. Ob poplavah do te nadmorske višine bi bila nižja poplavna ravnica še hidrološko aktivna, medtem ko o procesih na najvišji uravnavi ne morem sklepati. Časovna opredelitev paleopoplav na Cerkniškem in Planinskem polju temelji na sintezi lastnih in preteklih morfokronoloških raziskav (Gospodarič, 1976; 1981; Gospodarič, 1977;cv: Zupan, 1991; Šercelj, 1974; Gospodarič in Habič, 1978; Šebela, Sasowsky, 1999;Šušteršič in sod., 2003; Zupan Hajna in sod., 2008a; 2008b; Stepišnik in sod., 2012). Cerkniško polje bi naj bilo poplavljeno pred 50 do 30 ka, ter v več mlajših obdobjih s toplejšim podnebjem. Za Cerkniško polje reinterpretacija morfokronološkega razvoja, ki so ga predstavili v preteklosti, danes še ni mogoča, saj je bilo na območju prepoznanih premalo potencialnih vzorčnih območij. Na območju Planinskega polja je bilo v preteklosti več obdobij, ko so poplave segle do nadmorske višine od 480 do 495 m. Glede na ohranjenost in stratigrafsko lego poplavne ilovice v zatrepni dolini Malni pa lahko sklepam, da so se poplave do nadmorske višine 495 m pojavljale še v enem od najmlajših obdobij poplav, kar potrjujejo najnovejše morfokronološke raziskave (Stepišnik in sod., 2012), kjer so ugotovili, da so se poplave na Planinskem polju do nadmorske višine 495 m pojavljale še okrog 5,7 ka BP.S sintezo rezultatov predhodnih analiz sem interpretirala morfodinamiko paleopoplav. Granulometrične analize so pokazale, da se je sediment, ki gradi preučevane oblike, odlagal iz suspenzije ob mirujoči vodi, toda ne v razmerah trajne ojezeritve. Velikosti delcev se namreč razlikujejo minimalno in je brez vsakršnega prostorskega reda, ki bi lahko kazal na postopno zmanjševanje povprečne velikosti delcev dolvodno z oddaljevanjem od pritokov v jezero(Young, 2006). Iz tega izhaja, da je bila dinamika paleopoplav podobna dinamiki današnjih poplav, čeprav so paleopoplave segle do višje nadmorske višine. Ob paleopoplavah so se laminirani drobnozrnati sedimenti odlagali iz suspenzije ob poplavah, kar je značilno tudi za recentne hidrološke razmere v Pivški kotlini in na kraških poljih Notranjske. V današnjih hidroloških razmerah na območju Slovenije ni trajno ojezerjenih kraških polj. Na območju Dinarskega gorstva pa so trajno ojezerjena zgolj posamezna kraška polja v neposredni bližini Jadranskega morja (Habič, 1987). Laminiranost gradiva dokazuje periodično ponavljanje poplav, globina oziroma debelina laminiranih sedimentov (od nekaj centimetrov do več metrov) pa je dokaz mnogih periodičnih poplavnih dogodkov. Z rezultati sem dokazala, da so se v preteklosti v porečju kraške Ljubljanice pojavljale višje poplave, kot jih poznamo v današnjih hidroloških razmerah, s čimer sem potrdila osnovno hipotezo disertacije. Možnih vzrokov za pojavljanje višjih poplav v preteklosti je več. V preteklosti najbolj izpostavljena vzroka, (1) prepustnost ponorov in (2) nastanek udornic, lahko izključim. Dokazano je namreč, da poplave niso vezane le na kraška polja, temveč so odraz hidroloških razmer v širšem kraškem zaledju (Ford, Williams, 2007; Turk, 2008; Turk, Gabrovšek, 2009).Gladina podzemne vode ob velikih podorih pod udornicami pa je dvignjena le za nekaj metrov in ne more vplivati na poplave velikih razsežnosti v zaledju (Habič, 1984; Farrant, Smart, 2001; Šušteršič, 2006; Stepišnik, 2010). Možen vzrok sprememb v amplitudi nihanja gladine podzemne vode v preteklosti bi lahko bil v (3) neotektonski aktivnosti Pivške kotline, Notranjskega podolja ali Ljubljanskega barja (Pleničar, 1970; Placer, 1981; Šebela, 1998;Brenčič, 2007), vendar je meritev in podatkov premalo, da bi vpliv tektonike na paleopoplave lahko zadovoljivo razložili. Paleopoplave so bile zagotovo podvržene učinkom (4) podnebnih sprememb, ki s povprečno temperaturo in padavinami neposredno vplivajo na geomorfološke procese (Šercelj, 1970; Sasowsky, Mylroie, 2007; Seppa in sod., 2007; Gornitz, 2009; Miracle in sod., 2010). Učinkujejo tudi na rastje, kateremu se prilagajajo geomorfološki procesi(Goudie, 2006). Na podlagi rezultatov sklepam, da je v preteklosti potekalo intenzivno sproščanje gradiva v porečjih, ki je preseglo zmožnost vodotokov, da bi gradivo odplavili iz sistema (Zorn, 2008), zaradi česar je prihajalo do odlaganja gradiva v porečju in višjih poplav v porečju. Z vidika geomorfnih procesov, bi bilo za pojavljanje poplav z večjo magnitudo najugodnejše hladno in vlažno podnebje. Približno od neolitizacije pred okoli 8 ka naprej je pomemben dejavnik preoblikovanja okoljskih razmer tudi delovanje (5) človeka (Šercelj,1973; Budja, 2007; Leridon, 2008), ki pospešuje ali zavira dinamiko geomorfnih procesov. Tako kot podnebne spremembe, se tudi dejavnost človeka v pokrajini najbolj kaže v spremenjeni rabi tal, ki vpliva na dinamiko in intenziteto geomorfoloških procesov (Syvitiski2005; Walling 2008; Zorn, 2008; Koppes, Montgomery, 2009). Med najpomembnejšimi učinki delovanja človeka na geomorfološke procese je odstranjevanje rastja, kar poveča intenziteto sproščanja gradiva (Milliman in sod., 1987; Douglas, 1993; Woodward, 1995; cv: Syvitski, 2003; Hu in sod., 2001; cv: Syvitski, 2003; Syvitski, 2003; Gabrovec, Komac, Zorn,2012).Rezultati raziskave so pokazali, da se je hidro-geomorfni sistem porečja Ljubljanice oblikoval v več fazah, v katerih se je dinamika procesov spreminjala. Analize preučevanih poplavnih oblik so pokazale, da je bila dinamika paleopoplav podobna današnjim: ob periodičnih poplavah se je na površju in v podzemlju odlagala poplavna ilovica. To je v nasprotju z ugotovitvami predhodnih raziskav, v katerih so predpostavljali, da so bila kraška polja v preteklosti trajno ojezerjena (Melik, 1951; 1955; Brodar, 1952; 1960; 1966; 1967; 1969;Šercelj, 1974; Gospodarič, Habič, 1978). Raziskava je tudi pokazala, da so poplavni sedimenti v višjih stratigrafskih legah mlajši, kot se je do sedaj predvidevalo (Zupan, 1991; Šebela, Sasowsky, 1999; Zupan Hajna in sod., 2008a; 2008b; 2010).S sintezo rezultatov, pridobljenih s kabinetnim, terenskim in laboratorijskim delom sem dokazala, da so se v kvartarju v porečju kraške Ljubljanice pojavljale višje poplave, kot jih poznamo v recentnih hidroloških razmerah. S tem sem potrdila osnovno hipotezo. Z vidika intenzitete geomorfnih procesov bi za pojavljanje poplav, višjih od današnjih, bilo najugodnejše hladno in vlažno podnebje z intenzivnim preperevanjem, redko rastje pa bi le malo sproščenega gradiva zadržalo v povirnih delih (Walling, Collins, 2008; Warburton,2011), s čimer bi ga veliko prešlo v vodotoke. Vendar na magnitudo poplav vpliva predvsem količina padavin, ki ni nujno vezana na hladna ali topla podnebja (Lopez-Chicano in sod.,2002; Ford, Williams, 2007; Turk, 2008; Turk, Gabrovšek, 2009). Nanjo vplivajo še številni drugi dejavniki, ki so neodvisni od podnebnih razmer, kot sta tektonika (Farrant, Smart, 2001;Forti, 2004; Despain, Stock, 2005) in človek (Gams in sod., 1993; Sorriso Valvo, 1993;Gams, Gabrovec, 1999; Parise, Wasowski, 2000; Parise, 2003; Seferiades, 2007; Leridon,2008; Berger, Guilaine, 2009; Peev, 2009; Arnaud-Fassetta in sod., 2010; Kotova, Makhortykh, 2010; Muttoni in sod., 2010). Za umestitev paleopoplav v širši paleookoljski kontekst, je trenutno za območje severnega dela Dinarskega gorstva še premalo zanesljivih in med seboj povezanih podatkov (Turk, Verbič, 1993). Sklepanje na podnebne značilnosti tega dela Slovenije na podlagi paleoklimatskih in paleookoljskih rekonstrukcij iz bližnjih območij(Ferrera, 1999; Monegato in sod., 2007; Turk, 2007; Veres, 2008; Rind, 2009), pa bi bilo neprimerno, saj se rezultati med seboj precej razlikujejo. V doktorski disertaciji preučujem del porečja kraške Ljubljanice, ki obsega Pivško kotlino ter Cerkniško in Planinsko kraško polje. Za območje so značilne periodične poplave, ki se pojavljajo enkrat do dvakrat letno (Arhiv hidroloških podatkov, 2011). Običajno so vsako leto poplavljeni najnižji deli Pivške kotline pred ponorom v Postojnsko jamo. Recentne poplave na kraških poljih Notranjskega podolja so visoke do nekaj metrov, na najnižjem Planinskem polju pa lahko dosežejo globino 10 m (Gams, 1965; 1966; 1979; Gospodarič, Habič, 1978;Habič, 1985; Breznik, 1998; Kovačič, Habič, 2005; Arhiv hidroloških podatkov, 2001).Na preučevanem območju pa sem zasledila geomorfološke oblike, kot so naplavne ravnice, rečne terase, specifične oblike korozijskih skalnih zajed v jamah itd., ki so značilne za poplavna območja (Bull, 1981; Springer, Kite, 1997; House in sod., 2002; Harden, 2006;Marriott, 2006; Ford, Williams, 2007; Smart, Farrant, 2011; Wolman, Leopold, 2013), na višjih nadmorskih višinah kot jih dosežejo poplave v današnjih hidroloških razmerah. Zasledila sem tudi drobnozrnate sedimente z vodoravno stratigrafijo, ki so značilni za poplavne sedimente (Baker in sod., 1988; Springer, 2002; Bridge, 2003; Marriott, 2006;Wohl, 2006) in jih v recentnih hidroloških razmerah poplave ne dosežejo. Ker je za identificirane oblike značilno, da se oblikujejo ob poplavah (Nanson, Croke, 1992;Aslan, 2003; Nanson, Gibling, 2003; Marriott, 2006; Anderson, Anderson, 2010; Warburton,2011), kakršne se periodično pojavljajo tudi v recentnih hidroloških razmerah, in ker se pojavljajo na bistveno višjih nadmorskih višinah, kot jih dosežejo današnje poplave, sem sklepala, da v preteklosti ni prišlo do posameznih trajnih ojezeritev, ampak do periodičnih poplav, ki so segle do višjih nadmorskih višin kot današnje poplave. Za višje poplave v preteklosti, sem uporabila mednarodno uveljavljen termin paleopoplave (Kochel, Baker,1982; Baker, 1987; House in sod., 2001; cv: Baker, 2003).Namen doktorske disertacije je bil, da s podrobno preučitvijo geomorfoloških oblik v porečju kraške Ljubljanice dokažem, da so se v porečju v preteklosti pojavljale poplave do višjih nadmorskih višin, kot jih dosežejo poplave v recentnih hidroloških razmerah. Na podlagi opisanih poplavnih značilnosti preučevanih oblik, sem postavila temeljno hipotezo: v kvartarju so se pojavljale višje poplave kot jih poznamo v recentnih hidroloških razmerah. Z morfografsko analizo sem identificirala geomorfološke sledi paleopoplav in določila njihovo prostorsko razporeditev. Morfografsko sem kartirala oblike na površju ter analizirala morfološke značilnosti jam. Z morfometrično analizo preučevanih oblik sem določila obseg paleopoplav v prostoru in njihov višinski razpon. S petrološkimi analizami drobnozrnatega gradiva s površja in jam, sem dokazala, da se je analizirano gradivo odlagalo ob paleopoplavah. S sintezo rezultatov predhodnih analiz, sem interpretirala morfogenezo preučevanih oblik in opredelila tiste reliefne oblike, ki so nastale ob paleopoplavah. Z računalniškim modeliranjem paleopoplav sem izračunala hidrometrične značilnosti paleopoplav. Z morfokronološkimi analizami sledi paleopoplav sem časovno opredelila obdobje paleopoplav. Z radiometričnima metodama 14C in U-Th sem datirala sigo iz jam, ki je bila odložena pod in nad drobnozrnatim gradivom, sedimentiranim ob paleopoplavah. S sintezo rezultatov predhodnih analiz sem interpretirala morfodinamiko in možne vzroke pojavljanja paleopoplav.212Skupne značilnosti paleopoplav kažejo, da sta bila obseg in višina poplav na celotnem preučevanem območju v preteklosti večja, kot jih dosežejo največje znane poplave v recentnih hidroloških razmerah. Poplave v Pivški kotlini so v preteklosti segale vsaj do nadmorske višine 535 m, kar je 15 m nad nivojem današnjih poplav. Na Cerkniškem polju so segale do nadmorske višine 575 m, kar je 22 m nad nivojem današnjih poplav. Na Planinskem polju so segale do nadmorske višine 495 m, kar je 35 m nad nivojem današnjih poplav. Prostornina najvišjih ugotovljenih paleopoplav v Pivški kotlini bila 31 krat večja, površina poplavljenega površja pa 6 krat večja od današnjih poplav. Prostornina najvišjih ugotovljenih paleopoplav na Cerkniškem polju je bila 4,6 krat večja, površina poplavljenega površja pa 1,7krat večja od današnjih poplav. Prostornina najvišjih ugotovljenih paleopoplav na Planinskem polju bi bila 4,2 krat večja, površina poplavljenega površja pa 1,5 krat večja od današnjih poplav. Na podlagi morfokronološki analiz sem za Pivško kotlino lahko ločila tri obdobja, v katerih seje višina paleopoplav zmanjševala. Do 39,7 ka BP so poplave na vhodu v Postojnsko jamo segle vsaj do nadmorske višine 538m (do sredine MIS 3). Do 28,7 ka BP so poplave na vhodu v Postojnsko jamo segle do nadmorske višine 530 m(do zadnje faze MIS 3). Do 10,9 ka BP so poplave na vhodu v Postojnsko jamo segle največ do nadmorske višine529 m (do zgodnjega holocena).Morfokronološke raziskave na Cerkniškem polju (Gospodarič, 1977; cv: Zupan, 1991;Šercelj, 1974; Gospodarič in Habič, 1978; Gospodarič, 1981) kažejo, da bi polje naj bilo poplavljeno v obdobju do 55 ka BP, med 50 in 30 ka BP, ter v več mlajših obdobjih s toplejšim podnebjem. Reinterpretacija morfokronološkega razvoja Cerkniškega polja in časovna opredelitev paleopoplav še ni možna, ker je bilo na območju identificiranih premalo potencialnih vzorčnih območij za podrobnejše analize. Na podlagi rezultatov lastnih raziskav lahko potrdim ugotovitve starejših morfoloških raziskav na Planinskem polju (Gospodarič, 1976; Šebela, Sasowsky, 1999; Zupan Hajna insod., 2008a; 2008b), da je bilo v preteklosti več obdobij, ko so se pojavljale bistveno višje poplave od današnjih. Stepišnik in sodelavci (2012) smo opravili eno datacijo sige med poplavno ilovico na nadmorski višini 495 m v stranskem rovu Tiha jama v Planinski jami in ugotovili, da so se poplave do nadmorske višine 495 m pojavljale še okoli 5,7 ka BP, kar pomeni, da paleopoplave niso bile vezane izključno na pleistocen. S sintezo rezultatov predhodnih analiz sem interpretirala morfodinamiko paleopoplav v porečju kraške Ljubljanice, ki kaže, da se je sediment, ki gradi preučevane oblike, odlagal iz suspenzije ob mirujoči vodi, a ne v pogojih trajne ojezeritve, saj se velikosti delcev razlikujejo minimalno in brez vsakršnega prostorskega reda, ki bi lahko kazal na dolvodno oddaljevanje od pritokov v jezero s postopnim zmanjševanjem povprečne velikosti delcev (Young, 2006).Iz tega izhaja, da je bila dinamika paleopoplav podobna dinamiki današnjih poplav, čeprav so paleopoplave segle do višje nadmorske višine. Ob paleopoplavah so se laminirani finozrnati sedimenti odlagali iz suspenzije ob poplavah, kar je značilno tudi za recentne hidrološke razmere v Pivški kotlini in na kraških poljih Notranjske. Laminiranost gradiva dokazuje periodično ponavljanje poplav, globina oziroma debelina laminiranih sedimentov, ki so od nekaj centimetrov do več metrov globoki, pa je dokaz mnogih periodičnih poplavnih dogodkov .Na podlagi rezultatov opravljenih analiz in sinteze ugotovitev, sem dokazala, da so se v preteklosti v porečju kraške Ljubljanice pojavljale višje poplave kot jih poznamo v današnjih hidroloških razmerah, s čimer sem potrdila osnovno hipotezo disertacije. Rezultati raziskave so pokazali, da se je hidro-geomorfni sistem porečja Ljubljanice oblikoval v več fazah, kjer se je dinamika procesov spreminjala. Analize preučevanih poplavnih oblik so pokazale, da je bila dinamika paleopoplav podobna današnjim, kjer se je ob periodičnih poplavah na površju in v podzemlju odlagala poplavna ilovica, kar je v nasprotju z ugotovitvami predhodnih raziskav, kjer so predpostavljali, da so bila kraška polja v preteklosti trajno ojezerjena (Melik, 1951; 1955; Brodar, 1952; 1960; 1966; 1967; 1969; Šercelj, 1974;Gospodarič, Habič, 1978). Z raziskavo sem dokazala tudi, da so poplavni sedimenti v višjih stratigrafskih legah, mlajši, kot se je do sedaj predvidevalo (Zupan, 1991; Šebela, Sasowsky,1999; Zupan Hajna in sod., 2008a; 2008b; 2010).S sintezo rezultatov, pridobljenih s kabinetnim, terenskim in laboratorijskim delom sem dokazala, da so se v kvartarju v porečju kraške Ljubljanice pojavljale višje poplave kot jih poznamo v recentnih hidroloških razmerah, s čimer sem potrdila osnovno hipotezo. Z vidika intenzitete geomorfoloških procesov, bi za pojavljanje višjih poplav od današnjih, bilo najugodnejše hladno in vlažno podnebje, kjer bi potekalo intenzivno preperevanje, redka vegetacija pa bi pospešila erozijo, zaradi česar bi le malo sproščenega gradiva ostalo vpovirnih delih (Walling, Collins, 2008; Warburton, 2011) in bi ga veliko prešlo v vodotoke, z njimi pa iz geomorfnega sistema. Ključne besede: geomorfologija, paleopoplave, rentgenska difrakcija granulometrija, 14C datacije, U-Th datacije, Dinarski kras, Slovenije. 