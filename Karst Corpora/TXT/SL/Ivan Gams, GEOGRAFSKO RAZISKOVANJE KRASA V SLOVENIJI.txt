Raziskave slovenskega krasa vzbujajo razmeroma precej zanimanja, ker je Slovenija zlasti v tujini v geografskih krogih znana kot dežela krasa. Kras zavzema v okviru SR Slovenije tretjino ozemlja (okoli7.000 km2). Večina ga je v južni Sloveniji, kjer geološko-tektonsko pripada Dinarskemu gorstvu (t. i. Zunanjim Dinaridom) in predstavlja veči del sredogorje. Večje zaplate zavzema v Julijskih Alpah in Kamniških Alpah, kjer tvori visokogorske planote in dolinasti relief. V Karavankah in v predalpskem sredogorju zavzema še daljše apneniške ali dolomitne gorske nize s kraško hidrografijo kot edinim kraškim pojavom, v subpanonskem gričevju pa le še osamljene površine. Absolutno je v prevladi karbonatni kras. Bolj kot po razsežnosti je kras v Sloveniji znan zaradi zgodovine krasoslovja, saj iz njega izhaja mednarodni termin kar st. Povzet je po pokrajini med Tržaškim zalivom in Vipavsko dolino, ki ji Slovenci pravijo Kras, v avstro-ogrski monarhiji pa je dobila nemško ime Karst. Kerj e bila Slovenija pred nacionalno osvoboditvijo izpod Avstroogrske in nastankom Jugoslavije 1. 1918 v veliki meri znanstvena provinca avstrijske geografije, se je preko nemške literature uveljavil termin »karst«.Pod vplivom dunajske geografske in geološke šole (A. Penck) so ga uporabljali tudi jugoslovanski raziskovalci (Cvijié, Gavazzi, 1904). Po njihovi zaslugi je postal slovenski kras »klasični« kras, sloves, ki ga uživa še danes (glej Wagner, 1954, Corbel, 1956), ustrezno pokrajino nad Tržaškim zalivom pa pogosto označujemo kot »matični« Kras. Raziskovalni dosežki slovenskih geografov (A. Melik, J. Rus) v času med obema vojnama so doživeli manj odzivnosti v tujini, ker so bili objavljeni v slovenskem jeziku in ker se je ozemlje njihovega raziskovanja skrčilo na polovico. Zmagovalka iz prve vojne, Italija, je namreč zasedla Primorsko Slovenijo z matičnim Krasom vred. V Postojni je osnovala vseitalijanski speleološki institut. Kot plod njegovega dela jebil 1. 1926 objavljen kataster jam — Duemila/Grotte (Bertarelli-Boegan,1926), dva tisoč jam, ki jih je večina na slovenskem etničnem ozemlju, mnoge s popačenimi imeni. Po drugi svetovni vojni je ostala Italiji samo še slaba tretjina matičnega Krasa, na tradiciji italijanskega speleološkega instituta pa je Slovenska akademija znanosti in umetnosti 1. 1947 osnovala Institut za raziskovanje krasa v Postojni. Njegov predstojnik A. Šerko bi istega leta pričel na geografskem institutu univerze v Ljubljani redna predavanja o krasu kot samostojnem učnem predmetu geografije, če ga ne bi doletela smrt (Ta predavanja so bila obnovljena šele1. 1967). Institut za raziskovanje krasa objavlja svoje, pretežno speleološke rezultate, v zborniku Acta carsologica, od katerih je od 1. 1955 do 1. 1971 izšlo pet knjig. Kraške študije izhajajo še v revijah Geografskega društva, »Geografskemu vestniku« in »Geografskem obzorniku«, v izdajah Inštituta za geografijo SAZU (»Geografski zbornik« in posebne knjige iz serije »Dela«,) v glasilu Društva za raziskovanje jam (zdaj Jamarske zveze Slovenije) »Naše jame« (od 1. 1959), v aktih jugoslovanskih speleoloških in geografskih kongresov itd. Pregled znanstvenih dosežkov 1922—1972 bo tu podan v dveh poglavjih. V prvem bodo tematske, v drugem regionalne raziskave. Pri hidrografskih raziskavah so bila v ospredju ugotavljanja podzemeljskih vodnih zvez. Rezultate 45 barvanj izpred druge svetovne vojne je tabelarno podal Šerko (1946), novejših 23 barvanj pa Gams (1965). Po drugi vojni so mnoge opravili v zvezi s projektiranjem vodnih akumulacij, do zgraditve katerih pa v Sloveniji, v razliko z ostalim Dinarskim krasom, ni prišlo. Drobna izjema je v preteklih stoletjih zelo znano Cerkniško polje, kjer so po večstoletnih načrtih o temeljitejšem osuševanju polja in po delnih melioracijah vodnih tokov in požiralnih jam 1. 1970 zgradili na odtočnih jamah zapornice, da bi vsakoletnemu periodičnemu jezeru podaljšali trajanje. Vsa barvanja so ugotovila sicer medsebojno komuniciranje vodnih tokov v podzemlju, ne pa tudi njihovega podzemeljskega križanja. Sicer redka vrtanja za pitno vodo, sloneča na postavki o sklenjeni vodni gladini, niso našla zadostnih pretočnih količin. Čeprav izkušnje pri gradnjah na Dinarskem krasu  še niso dovolj teoretsko obdelane, vse kaže, da v globokem krasu, ki je visoko dvignjen nad erozijski nivo, v nasprotju z nizkim krasom v tujini in morebiti v obalnem krasu v Istri (Jenko, 1959), ni tolikšne sklenjenosti vodne gladine, da bi ekonomsko opravičila vrtanja za vodo. Na globokem slovenskem krasu tudi ni odvisnosti med strmcem podzemeljskega toka ( = razlika med ponorom in izvirom) in hitrostjo pretakanja (Šerko, 1946), ki je v razponu med 57 in 0,15cm/sek. Višji vodostaj pomeni praviloma hitrejši pretok in domneve, da bi ob zelo visokih vodostajih na kraških poljih pretočnost izvirov upadala (Jenko,1959), je bila omajana (Gams, 1970). Velike razlike so pri mehanizmu intermitentnih izvirov (Habič 1970), kakor tudi glede minimalnih specifičnih odtokov ob suši, ki mestoma zdrknejo na 2 1/sek/km2 (Gospodarič-Habe-Habič, 1970). Razmeroma dobro so preučene hidrofacije in temperature kraških voda (Novak, 1970, Habe, 1937).Prva kompleksna hidrološka delitev slovenskega krasa je bila izvedena s stališča načina vodnega odtekanja; opredeljene so bile enostavne odtočne regije, pretočno-odtočne regije globokega krasa, regije z menjavanjem površinskega in podzemeljskega pretakanja in regije s podzemeljskim dotokom in površinskim odtokom v plitvem krasu (Habič, 1969).Klimatologe je kras pritegnil najprej z vrtačami v gorskem svetu z obilico snega, od katerih nekatere, zlasti na Trnovskem gozdu in Snežniku, opozarjajo nase z vegetacijskim obratom (od roba proti dnu vrtače si sledijo bukov, nato iglast gozd, ruševje in ponekod še alpska, izjemoma celo snežna cona). Najstarejšo, enostransko razlago vegetacijskega obrata s temperaturno inverzijo so novejše meritve dopolnile in pokazale na pomen trajanja snežne odeje in specifičnih talnih pogojev. Udornice tipa Velika ledenica v Paradani pa pomenijo prehod k jamski klimi (Gams, 1972). Bolj kot dokazan je nakazan kras kot kompleksen klimatološki fenomen, ki se izraža v svojski geotermični stopnji, svojskem temperaturnem režimu tal in vlažnosti, svojskih ekoloških pogojih, nizki meji uspevanja kulturnih rastlin, kar vse še čaka nadalnjih raziskav. Več raziskav obravnava jamsko klimo: v Podpeški jami, v Postojnski jami (Crestani-Anelli, 1939, Gams, 1966, 1968), kjer je bila merjena rast kapnikov, in v Predjami, kjer nastaja v nekem dinamičnem rovu pozimi med toplim in mrzlim ustjem razlika do 31,6° C (Habe, 1970).Ker se v Sloveniji goji geomorfologi]a prvenstveno v okviru geografije, je doprinos slovenske geografije k razvoju kraške geomorfologije najvidnejši. Do nedavna je bila v ospredju raziskovanja geomorfogeneza kraških oblik in reliefa. Prvi slovenski geomorfologi po prvi svetovni vojni so sledili tradiciji avstrijskih geologov. Rus (1921) je pripisoval za nastanek Ribniško-kočevskega polja največji pomen tektoniki. Melik (1928, 1931) je iskal razlago za nastanek večjih oblik notranjskega in dolenjskega krasa predvsem v predkraški fazi s površinskim rečnim odtekanjem, ki je pustila v današnjem reliefu suhe doline in podolja. Naziranje o predkraški fluvialni fazi je našlo v najnovejšem času novo potrditev v najdbah silikatnega kamninskega drobirja na brezvodnem krasu. Kar ga je bolj ali manj zaobljenega, ga štejejo za odkladnino predkraških površinskih tokov, manj zaobljen pa bi lahkoostal po erodiranih neprepustnih pokrovih, ki so pokrivali apnenec alidolomit. Z najdbami teh »prodnikov« je bila podkrepljena shema o predkraškem površinskem toku Notranjske Reke preko matičnega Krasa, kis svojimi zelo širokimi, domnevno suhimi dolinami vred visi proti Soški ravnini. Na antiklinorijumu, zgrajenem iz krednih in paleozojskih apnencev, je Reka na Krasu dobivala pritoke z eocenskega fliša na severu, ki tvori zdaj sinklinalo Vipavske doline (Radinja, v tisku). Postopno skrajševanje površinskega toka zaradi ponikev je pustila na severovzhodnem Krasu nivoje, ki preidejo v slepo dolino Notranjske Reke, ki ponika v Škocjanske jame (Radinja, 1967) ter je izvotlila vrsto votlin, ki jih dokazujejo številne udornice. S pomočjo silikatnih prodnikov je bila rekonstruirana tudi površinska vodna mreža na Trnovskem gozdu (Habič,1968).Čeprav so naziranja o tem, kateri procesi so na krasu poglavitni, tudi med povojnimi kraškimi geomorfologi na Slovenskem zelo različna, jim je skupno, da pripisujejo pleistocenski dobi večji pomen za sedanjo oblikovanost krasa, kot doslej; bolj izstopa v ospredje selektivna erozija, manj poudarka pa dajejo tektogenezi. Najobsežnejši opis slovenskih kraških polj je podal Melik (1955),ki jih je razlagal v glavnem kot fluvialne erozijske tvorbe. Zaradi povečanega mehaničnega preperevanja v glacialnih dobah so vode na poljih naplavile prod, pesek in ilovico, zatrpavale lastne ponore in povzročale trajnejšo ali periodično ojezeritev, kakršna je do danes ostala samo na Cerkniškem polju. Deloma zaradi premalega upoštevanja klimatskih nihanj v pleistocenu in zaradi avtomatskega prištevanja modrikastih glejev k jezerskim sedimentom, Melikova razprava, čeprav podprta z rezultati pelodnih analiz, ni doživela tolikega odziva kot bi sicer zaslužila. Kvartarne akumulacijske terase so se najlepše očuvale v tistih kraških poljih, na katere priteka reka z neprepustnih sedimentov. Tak primer je Postojnska kotlina, kjer je mogoče vzporejati terase z etažami Postojnske jame (Gospodarič-Habič, 1966). Drug primer je Dobro polje, kjer je Šifrer (1967) glede na preperelost in lego prodov razlikoval wiirmski, riški in mindelski (?) nasip. V Postojnski kotlini so oprli ugotavljanje starosti teras in jamskih etaž na arheološke ugotovitve in ločili mindelsko-riško erozijsko fazo, riško akumulacijsko teraso, erozijo v medledeni dobi R / W , würmsko aluvialno teraso in holocensko erozijo(Gospodarič-Habič, 1966). Tudi v jamah na obodu Sajevškega polja nudijo sedimenti in artefakti oporo za določevanje starosti nastanka (HabeHriber 1964).Primerjava teras v slovenskih kraških poljih je privedla do trditve, da sta razviti v glavnem dve uravnavi, starejša iz starejšega pleistocene, ki je ohranjena v robnih terasah, in mlajša v dnu iz mlajšega pleistocena (od G/M do danes). Faze uravnavanja se ujemajo s povečano akumulacijo in ploskovnim uravnavanjem živoskalne osnove pod naplavino. V tem je razlika s fluvialnim erozijskim reliefom, kjer se zniževanje ujema z globinsko erozijo. Njeno vlogo na dnu kraškega polja ali slepe doline vrši podtalna korozija (Gams, 1972).Različna mnenja v povojni svetovni geomorfologiji o tem, ali je korozija najintenzivnejša v hladni subarktični (J. Corbel) ali v vlažni topli tropski klimi (H. Lehmann), so našla svoj odziv tudi v Sloveniji v kvantitativnem določevanju korozijskega procesa. Prvi izračuni korozije s pomočjo trdot rečnih voda in specifičnega odtoka, ki ga na večjih kraških rekah že vrsto let ugotavlja hidrometerološka služba, so pokazali, da je neupravičeno istovetiti površinsko vodno dreniranje in predkraško fluvialno fazo s fazo erozije (in adekvatno kraške faze izključnos korozijsko fazo). Izven Alp je v Sloveniji na vodo neprepustnih, bolj ali manj karbonatnih kamninah (karbonatnih laporjih, skrilavcih in podobno) korozija kot proces odnašanja gmote domala tako intenzivna kot erozija (Gams, 1962). Hitrejše zniževanje reliefa v neprepustnih kamninah, ki je značilno za kvartarno dobo, je prvenstvena posledica selektivne erozije v hladnih pleistocenskih razdobjih, ki je na krasu bistveno manjša. Zato je kraški relief sredi neprepustnih sedimentov pridobival na relativni višini. Za porečja, kjer na krasu delujejo vodoinerske postaje, znaša korozijska intenzivnost med 30 in 90 ст 3 /СаСОз/km2. Zaradi perhumidne klime je korozija razmeroma visoka in zato so fosilne forme tropskega krasa iz terciarne dobe težko razpoznavne. Reducirajo se v glavnem na tip t. i. kopastega krasa (Habič, 1968). Pred razčiščenjem problema o intenzivnosti korozije v raznih, klimah, ki ga izpričuje sodobna svetovna literatura, je bilo za slovenski kras ugotovljeno, da ima primarno vlogo specifični vodni odtok (Gams, 1966).Vendar ti izračuni niso ničesar prispevali k direktni pojasnitvi nastanka kraških depresijskih oblik. Le-te nastajajo večidel zaradi lokalno pospešene korozije (pod pokrovom naplavine — podtalna korozija, kotrobna korozija, korozija poplavišč, nadalje na stiku golega in poraslega sveta vzdolž odtokov z ledenikov in večjih snežišč- Gams, 1964)Kvantitativnih metod določevanja korozije se je oprijela večina mlajših raziskovalcev kraškega površja (Radinja, Habič, Kunaver).Vkljub temu je pri njih ostala še živa dilema, v koliko so vrtače posledica udorov in v koliko lokalno pospešene korozije. Na Slovenskem sta bila prva protagonista obeh skrajnosti. T. Gruber in B. Hacquet s svojimi deli iz konca 18. stoletja. Večja enotnost je dosežena v naziranju, da je na slovenskem krasu vladala še ob koncu terciara pretežno površinska, v kvartarju pa pretežno kraška hidrografska mreža. Razmeroma malo raziskav je najti v slovenski kraški literaturi o  posameznih kraških oblikah. Čeprav so poleg kraških polj vrtače najbolj tipična kraška oblika slovenskega krasa, geneza vrtač ni pritegnila posebnih raziskovalcev. Zbranega je precej gradiva o pojavljanju tako imenovanih ugrezov (Horvat, 1953), ki nastajajo največkrat na ravnih kmetijskih površinah z debelejšo naplavljeno prstjo. Le krajevno je bila obdelana morfometrija vrtač (Radinja, 1969). Sistematske preučitve skalnih visokogorskih oblik in višinske conalnosti so le delno objavljene (Kunaver, 1961). Melik (1962-63) in Radinja (1969) sta poskušala izdvojiti tako imenovani »dol« ali »kraški dol« kot posebno kraško obliko, podobno podolgovati vrtači oziroma suhi dolini, nastali pretežno kot rečnidolini, potem pa je reka prestavila svoj tek v podzemje. Najbolj znameniti tak dol, v katerem leži kraj Čepovan, je bil doslej vedno preskusnikamen kraške teorije. Primerjalno so bile študirane slepe doline, pri katerih je bila dokazana odvisnost velikosti slepe doline in zlasti njenegakončnega dela v apnencu od trdote reke in njene vodnatosti. Čim nižja je trdota in čim več vode ponira, tem večja je praviloma slepa dolina(Gams, 1962). Tektonsko grezanje kot vzporedni vzrok nastanka kraškega poljana Slovenskem ni našlo toliko privržencev kot drugod, ker za to geološki profili ne dajejo osnove. V mišljenju, da so kraška polja heterogena po nastanku in sedanji hidrološki funkciji, je bila modificirana H. Lehmannova shema. Po njej se polja ločijo na: periferna polja (na stiku neprepustnih kamnin, ki so znotraj polja, in kraških kamnin),robna polja (z vododržnimi sendimenti na robu polja ali izven),pretočna ali prelivna polja (z izviri na enem in ponori na drugem kraju), polja v nivoju Forfluterja ter razne vrste netipičnih polj, ki jih lahko označujemo kot »psevdopolje« ali »parapolje« (piedmontska v gorah, polja na planotah in polja v sistemu podolja (Gams, 1972).L. 1962 je Geografsko društvo Slovenije v sodelovanju z Geološkim društvom priredilo simpozij o slovenski kraški terminologiji ter rezultate tudi objavilo v Geografskem vestniku 1962. L. 1971 so slovenski geografi priredili jugoslovanski simpozij z namenom, uskladiti in objaviti komparativno terminologijo jugoslovanskih narodov. Spričo razmeroma številnih krasoslovnih razprav in drobnih opisov je presenetljivo malo pregledov čez ves slovenski kras. Največ strokovnega gradiva je zbranega v obliki strokovnega potopisa, izdanega v francoskem in angleškem jeziku ob priliki 4. mednarodnega speleološkega kongresa, ki je bil od 12.—26. IX. 1965 v Sloveniji in Dalmaciji. Ob tej priliki je izšel tudi v svetovnih jezikih napisani zvezek revije Naše jame (1965, 1—2) s preglednimi članki o jugoslovanskem krasu in o krasu v posameznih republikah. Razsežnejše monografske opise najdemo za nekatere jame (Postojnsko, Logarček, Predjama-Habe, 1970). Uspelo morfološko in morfogenetsko obdelavo je doživelo planotasto sredogorje Trnovski gozd-Hrušica-Nanos med Vipavsko dolino in Idrijco (Habič, 1968). Ko bo za opisom slepe doline —Vremske doline, Doberdobskega krasa in Senožeškega podolja (Radinja,1967, 1969,) izšel še opis preostalega dela matičnega Krasa, bo zaokrožena podoba njegovega razvoja - modela kraške morfogeneze neke pokrajine. V pripravi je obsežnejša študija o delu Julijskih Alp — Kaninu, (Jurij Kunaver) in v tisk je predana primerjalna morfogenetska študija o vsem slovenskem krasu (Radinja, v tisku).Navedene monografije so geomorfološke, redke pa so, ki bi obravnavale vsestransko fizično geografijo. Splošne geografske opise kraških pokrajin obsegata ustrezni Melikovi knjigi »Posavska Slovenija« (Ljubljana 1959) in »Slovensko Primorje« (Ljubljana 1960). Toda kompleksnih znanstvenih analiz določenega kraškega predela skoraj še ni. Eden prvih poskusov, oprt na moderne metode, je proučitev prirodnih pogojev in agrarnega izkoriščanja kraških tal v eni od vasi na matičnem Krasu(Gams-Lovrenčak-Ingolič, 1970). Odprla je nove dimenzije kraškega raziskovanja. Pokazala je, kako bistveno se je površje v svoji drobni oblikovanosti spremenilo pod vplivom kmetijskega izkoriščanja v zgodovinski dobi. Ko je kmetovalec otrebil površinsko kamenje, na travnikih do nivoja zemlje, na ornih površinah do globine lemeža, je spremenil na razsežnih površinah polgoli kras v pokritega, obdelovanje pa je po drugi strani znižalo nivo prsti in izzvalo erozijo. Študij podtalnih kraških oblik(Gams, 1971) je odprl metodo, ki omogoča, po drobni oblikovanosti kamnitega površja določevati erozijo prsti. Trebljenje kamenja na površju v preteklih stoletjih in intenzivno ozelenjevanje in ogozdovanje zadnjih sto let je spremenilo tipični videz primorskega slovenskega krasa, ki je po prvih opisih v tuji literaturi zaslovel kot sinonim za kamnito polpustinjo s kraškimi pojavi. Kmetovalci so spremenili tudi obliko številnih vrtač: zemljo, ki so jo nastrgali po obodu vrtače, so nasuli in dvignili dno Guide de l'excursion à travers le Karst Dinarique-Guide - Book of theCoigress Excursion through Dinaric Karst. Ljubljana 196563 za širšo njivo. Bolj lijakaste vrtače so postale tako bolj skledaste in plitve. Vkljub ogromnemu vloženemu delu je na krasu orne zemlje malo in teže jo je strojno obdelovati K temu se pridružujejo še težave s pitno in industrijsko vodo. Tudi to je vzrok, da spadajo v najnovejši dobi kraške pokrajine med tiste predele Slovenije, ki gospodarsko komaj ali lepočasi napredujejo, pač pa doživljajo intenzivno preslojevanje prebivalstva in depopulacijo. Zadnja leta narašča število raziskovalcev krasa, ki tudi vedno bolj uporabljajo modernejše raziskovalne metode. Ko bodo izšle nekatere že navedene raziskave v tisku, bo dokončno ob veljavo trditev, ki je bila izrečena o razvoju kraške morfologije v Jugoslaviji v prvi polovici tega stoletja, označujoča ta razvoj kot epigonstvo (Blanc, 1958).
